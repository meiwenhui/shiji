<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史 记 卷 十 八高祖功臣侯者年表第六</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page116"></a>
 史记卷十八<br/>
高祖功臣侯者年表第六</h1>
<p>
<span class="kindle-cn-underline">太史公</span>
 曰：古者人臣功有五品，以德立宗庙定社稷曰勋，以言曰劳，用力曰功，明其等曰伐，积日曰阅。封爵之誓曰：“使<span class="kindle-cn-underline">河</span>
 如带，<span class="kindle-cn-underline">泰山</span>
 若厉。国以永宁，爰及苗裔。”始未尝不欲固其根本，而枝叶稍陵夷衰微也。</p>
<p>余读<span class="kindle-cn-underline">高祖</span>
 侯功臣，察其首封，所以失之者，曰：异哉所闻！<span class="kindle-cn-quxian">书</span>
 曰“协和万国”，迁于<span class="kindle-cn-underline">夏商</span>
 ，或数千岁。盖<span class="kindle-cn-underline">周</span>
 封八百，<span class="kindle-cn-underline">幽厉</span>
 之后，见于<span class="kindle-cn-quxian">春秋</span>
 。<span class="kindle-cn-quxian">尚书</span>
 有<span class="kindle-cn-underline">唐虞</span>
 之侯伯，历<span class="kindle-cn-underline">三代</span>
 千有馀载，自全以蕃卫天子，岂非笃于仁义，奉上法哉？<span class="kindle-cn-underline">汉</span>
 兴，功臣受封者百有馀人。天下初定，故大城名都散亡，户口可得而数者十二三，是以大侯不过万家，小者五六百户。后数世，民咸归乡里，户益息，<span class="kindle-cn-underline">萧</span>
 、<span class="kindle-cn-underline">曹</span>
 、<span class="kindle-cn-underline">绛</span>
 、<span class="kindle-cn-underline">灌</span>
 之属或至四万，小侯自倍，富厚如之。子孙骄溢，忘其先，淫嬖。至<span class="kindle-cn-underline">太初</span>
 百年之间，见侯五，馀皆坐法陨命亡国，秏矣。罔亦少密焉，然皆身无兢兢于当世之禁云。</p>
<p>居今之世，志古之道，所以自镜也，未必尽同。帝王者各殊礼而异务，要以成功为统纪，岂可绲乎？观所以得尊宠及所以废辱，亦当世得失之林也，何必旧闻？于是谨其终始，表其文，颇有所不尽本末；著其明，疑者阙之。后有君子，欲推而列之，得以览焉。</p>
</div>
</body>
</html>
