<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷七十四孟子荀卿列传第十四</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page455"></a>
 史记卷七十四<br/>
孟子荀卿列传第十四</h1>
<p>
<span class="kindle-cn-underline">太史公</span>
 曰：余读<span class="kindle-cn-quxian">孟子书</span>
 ，至<span class="kindle-cn-underline">梁惠王</span>
 问“何以利吾国”，未尝不废书而叹也。曰：嗟乎，利诚乱之始也！夫子罕言利者，常防其原也。故曰“放于利而行，多怨”。自天子至于庶人，好利之弊何以异哉！<br/>
<br/>
</p>
<p>
<span class="kindle-cn-underline">孟轲</span>
 ，<span class="kindle-cn-underline">驺</span>
 人也。受业<span class="kindle-cn-underline">子思</span>
 之门人。道既通，游事<span class="kindle-cn-underline">齐宣王</span>
 ，<span class="kindle-cn-underline">宣王</span>
 不能用。适<span class="kindle-cn-underline">梁</span>
 ，<span class="kindle-cn-underline">梁惠王</span>
 不果所言，则见以为迂远而阔于事情。当是之时，<span class="kindle-cn-underline">秦</span>
 用<span class="kindle-cn-underline">商君</span>
 ，富国强兵；<span class="kindle-cn-underline">楚</span>
 、<span class="kindle-cn-underline">魏</span>
 用<span class="kindle-cn-underline">吴起</span>
 ，战胜弱敌；<span class="kindle-cn-underline">齐威王</span>
 、<span class="kindle-cn-underline">宣王</span>
 用<span class="kindle-cn-underline">孙子</span>
 、<span class="kindle-cn-underline">田忌</span>
 之徒，而诸侯东面朝<span class="kindle-cn-underline">齐</span>
 。天下方务于合从连衡，以攻伐为贤，而<span class="kindle-cn-underline">孟轲</span>
 乃述<span class="kindle-cn-underline">唐</span>
 、<span class="kindle-cn-underline">虞</span>
 、<span class="kindle-cn-underline">三代</span>
 之德，是以所如者不合。退而与<span class="kindle-cn-underline">万章</span>
 之徒序<span class="kindle-cn-quxian">诗书</span>
 ，述<span class="kindle-cn-underline">仲尼</span>
 之意，作<span class="kindle-cn-quxian">孟子</span>
 七篇。其后有<span class="kindle-cn-underline">驺子</span>
 之属。<br/>
<br/>
</p>
<p>
<span class="kindle-cn-underline">齐</span>
 有三<span class="kindle-cn-underline">驺子</span>
 。其前<span class="kindle-cn-underline">驺忌</span>
 ，以鼓琴干<span class="kindle-cn-underline">威王</span>
 ，因及国政，封为<span class="kindle-cn-underline">成侯</span>
 而受相印，先<span class="kindle-cn-underline">孟子</span>
 。</p>
<p>其次<span class="kindle-cn-underline">驺衍</span>
 ，后<span class="kindle-cn-underline">孟子</span>
 。<span class="kindle-cn-underline">驺衍</span>
 睹有国者益淫侈，不能尚德，若<span class="kindle-cn-quxian">大雅</span>
 整之于身，施及黎庶矣。乃深观阴阳消息而作怪迂之变，<span class="kindle-cn-quxian">终始</span>
 、<span class="kindle-cn-quxian">大圣</span>
 之篇十馀万言。其语闳大不经，必先验小物，推而大之，至于无垠。先序今以上至<span class="kindle-cn-underline">黄帝</span>
 ，学者所共术，大并世盛衰，因载其机祥度制，推而远之，至天地未生，窈冥不可考而原也。先列中国名山大川，通谷禽兽，水土所殖，物类所珍，因而推之，及海外人之所不能睹。称引天地剖判以来，五德转移，治各有宜，而符应若兹。以为儒者所谓中国者，于天下乃八十一分居其一分耳。中国名曰<span class="kindle-cn-underline">赤县神州</span>
 。<span class="kindle-cn-underline">赤县神州</span>
 内自有九州，<span class="kindle-cn-underline">禹</span>
 之序九州是也，不得为州数。中国外如<span class="kindle-cn-underline">赤县神州</span>
 者九，乃所谓九州也。于是有裨海环之，人民禽兽莫能相通者，如一区中者，乃为一州。如此者九，乃有大瀛海环其外，天地之际焉。其术皆此类也，然要其归，必止乎仁义节俭，君臣上下六亲之施。始也，滥耳。王公大人初见其术，惧然顾化，其后不能行之。</p>
<p>是以<span class="kindle-cn-underline">驺子</span>
 重于<span class="kindle-cn-underline">齐</span>
 。适<span class="kindle-cn-underline">梁</span>
 ，<span class="kindle-cn-underline">惠王</span>
 郊迎，执宾主之礼。适<span class="kindle-cn-underline">赵</span>
 ，<span class="kindle-cn-underline">平原君</span>
 侧行<a id="page456"></a>
 撇席。如<span class="kindle-cn-underline">燕</span>
 ，<span class="kindle-cn-underline">昭王</span>
 拥彗先驱，请列弟子之座而受业，筑<span class="kindle-cn-underline">碣石宫</span>
 ，身亲往师之。作<span class="kindle-cn-quxian">主运</span>
 。其游诸侯见尊礼如此，岂与<span class="kindle-cn-underline">仲尼</span>
 菜色<span class="kindle-cn-underline">陈蔡</span>
 ，<span class="kindle-cn-underline">孟轲</span>
 困于<span class="kindle-cn-underline">齐梁</span>
 同乎哉！故<span class="kindle-cn-underline">武王</span>
 以仁义伐<span class="kindle-cn-underline">纣</span>
 而王，<span class="kindle-cn-underline">伯夷</span>
 饿不食<span class="kindle-cn-underline">周</span>
 粟；<span class="kindle-cn-underline">卫灵公</span>
 问阵，而<span class="kindle-cn-underline">孔子</span>
 不答；<span class="kindle-cn-underline">梁惠王</span>
 谋欲攻<span class="kindle-cn-underline">赵</span>
 ，<span class="kindle-cn-underline">孟轲</span>
 称<span class="kindle-cn-underline">大王</span>
 去<span class="kindle-cn-underline">邠</span>
 。此岂有意阿世俗苟合而已哉！持方枘欲内圜凿，其能入乎？或曰，<span class="kindle-cn-underline">伊尹</span>
 负鼎而勉<span class="kindle-cn-underline">汤</span>
 以王，<span class="kindle-cn-underline">百里奚</span>
 饭牛车下而<span class="kindle-cn-underline">缪公</span>
 用霸，作先合，然后引之大道。<span class="kindle-cn-underline">驺衍</span>
 其言虽不轨，傥亦有牛鼎之意乎？</p>
<p>自<span class="kindle-cn-underline">驺衍</span>
 与<span class="kindle-cn-underline">齐</span>
 之<span class="kindle-cn-underline">稷下</span>
 先生，如<span class="kindle-cn-underline">淳于髡</span>
 、<span class="kindle-cn-underline">慎到</span>
 、<span class="kindle-cn-underline">环渊</span>
 、<span class="kindle-cn-underline">接子</span>
 、<span class="kindle-cn-underline">田骈</span>
 、<span class="kindle-cn-underline">驺奭</span>
 之徒，各著书言治乱之事，以干世主，岂可胜道哉！</p>
<p>
<span class="kindle-cn-underline">淳于髡</span>
 ，<span class="kindle-cn-underline">齐</span>
 人也。博闻强记，学无所主。其谏说，慕<span class="kindle-cn-underline">晏婴</span>
 之为人也，然而承意观色为务。客有见<span class="kindle-cn-underline">髡</span>
 于<span class="kindle-cn-underline">梁惠王</span>
 ，<span class="kindle-cn-underline">惠王</span>
 屏左右，独坐而再见之，终无言也。<span class="kindle-cn-underline">惠王</span>
 怪之，以让客曰：“子之称<span class="kindle-cn-underline">淳于先生</span>
 ，<span class="kindle-cn-underline">管</span>
 、<span class="kindle-cn-underline">晏</span>
 不及，及见寡人，寡人未有得也。岂寡人不足为言邪？何故哉？”客以谓<span class="kindle-cn-underline">髡</span>
 。<span class="kindle-cn-underline">髡</span>
 曰：“固也。吾前见王，王志在驱逐；后复见王，王志在音声：吾是以默然。”客具以报王，王大骇，曰：“嗟乎，<span class="kindle-cn-underline">淳于先生</span>
 诚圣人也！前<span class="kindle-cn-underline">淳于先生</span>
 之来，人有献善马者，寡人未及视，会先生至。后先生之来，人有献讴者，未及试，亦会先生来。寡人虽屏人，然私心在彼，有之。”后<span class="kindle-cn-underline">淳于髡</span>
 见，壹语连三日三夜无倦。<span class="kindle-cn-underline">惠王</span>
 欲以卿相位待之，<span class="kindle-cn-underline">髡</span>
 因谢去。于是送以安车驾驷，束帛加璧，黄金百镒。终身不仕。</p>
<p>
<span class="kindle-cn-underline">慎到</span>
 ，<span class="kindle-cn-underline">赵</span>
 人。<span class="kindle-cn-underline">田骈</span>
 、<span class="kindle-cn-underline">接子</span>
 ，<span class="kindle-cn-underline">齐</span>
 人。<span class="kindle-cn-underline">环渊</span>
 ，<span class="kindle-cn-underline">楚</span>
 人。皆学<span class="kindle-cn-underline">黄老</span>
 道德之术，因发明序其指意。故<span class="kindle-cn-underline">慎到</span>
 著十二论，<span class="kindle-cn-underline">环渊</span>
 著上下篇，而<span class="kindle-cn-underline">田骈</span>
 、<span class="kindle-cn-underline">接子</span>
 皆有所论焉。<span class="kindle-cn-underline">驺奭</span>
 者，<span class="kindle-cn-underline">齐</span>
 诸<span class="kindle-cn-underline">驺子</span>
 ，亦颇采<span class="kindle-cn-underline">驺衍</span>
 之术以纪文。于是<span class="kindle-cn-underline">齐王</span>
 嘉之，自如<span class="kindle-cn-underline">淳于髡</span>
 以下，皆命曰列大夫，为开第康庄之衢，高门大屋，尊宠之。览天下诸侯宾客，言<span class="kindle-cn-underline">齐</span>
 能致天下贤士也。</p>
<p>
<span class="kindle-cn-underline">荀卿</span>
 ，<span class="kindle-cn-underline">赵</span>
 人。年五十始来游学于<span class="kindle-cn-underline">齐</span>
 。<span class="kindle-cn-underline">驺衍</span>
 之术迂大而闳辩；<span class="kindle-cn-underline">奭</span>
 也文具难施；<span class="kindle-cn-underline">淳于髡</span>
 久与处，时有得善言。故<span class="kindle-cn-underline">齐</span>
 人颂曰：“谈天<span class="kindle-cn-underline">衍</span>
 ，雕龙<span class="kindle-cn-underline">奭</span>
 ，炙毂过<span class="kindle-cn-underline">髡</span>
 。”<span class="kindle-cn-underline">田骈</span>
 之属皆已死。<span class="kindle-cn-underline">齐襄王</span>
 时，而<span class="kindle-cn-underline">荀卿</span>
 最为老师。<span class="kindle-cn-underline">齐</span>
 尚修列大夫之缺，而<span class="kindle-cn-underline">荀卿</span>
 三为祭酒焉。<span class="kindle-cn-underline">齐</span>
 人或谗<span class="kindle-cn-underline">荀卿</span>
 ，<span class="kindle-cn-underline">荀卿</span>
 乃适<span class="kindle-cn-underline">楚</span>
 ，而<span class="kindle-cn-underline">春申君</span>
 以为<span class="kindle-cn-underline">兰陵</span>
 令。<span class="kindle-cn-underline">春申君</span>
 死而<span class="kindle-cn-underline">荀卿</span>
 废，因家<span class="kindle-cn-underline">兰陵</span>
 。<span class="kindle-cn-underline">李斯</span>
 尝为弟子，已而相<span class="kindle-cn-underline">秦</span>
 。<span class="kindle-cn-underline">荀卿</span>
 嫉浊世之政，亡国乱君相属，不遂大道而营于巫祝，信机祥，鄙儒小拘，如<span class="kindle-cn-underline">庄周</span>
 等又猾稽乱俗，于是推<span class="kindle-cn-underline">儒</span>
 、<span class="kindle-cn-underline">墨</span>
 、道德之行事兴坏，序列著数万言而卒。因葬<span class="kindle-cn-underline">兰陵</span>
 。</p>
<p>而<span class="kindle-cn-underline">赵</span>
 亦有<span class="kindle-cn-underline">公孙龙</span>
 为坚白同异之辩，<span class="kindle-cn-underline">剧子</span>
 之言；<span class="kindle-cn-underline">魏</span>
 有<span class="kindle-cn-underline">李悝</span>
 ，尽地力之教；<span class="kindle-cn-underline"><a id="page457"></a>
 楚</span>
 有<span class="kindle-cn-underline">尸子</span>
 、<span class="kindle-cn-underline">长卢</span>
 ；<span class="kindle-cn-underline">阿</span>
 之<span class="kindle-cn-underline">吁子</span>
 焉。自如<span class="kindle-cn-underline">孟子</span>
 至于<span class="kindle-cn-underline">吁子</span>
 ，世多有其书，故不论其传云。</p>
<p>盖<span class="kindle-cn-underline">墨翟</span>
 ，<span class="kindle-cn-underline">宋</span>
 之大夫，善守御，为节用。或曰并<span class="kindle-cn-underline">孔子</span>
 时，或曰在其后。</p>
</div>
</body>
</html>
