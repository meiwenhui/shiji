<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百一十八淮南衡山列传第五十八</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page685"></a>
 史记卷一百一十八<br/>
淮南衡山列传第五十八</h1>
<p>
<span class="kindle-cn-underline">淮南厉王长</span>
 者，<span class="kindle-cn-underline">高祖</span>
 少子也，其母故<span class="kindle-cn-underline">赵王张敖</span>
 美人。<span class="kindle-cn-underline">高祖</span>
 八年，从<span class="kindle-cn-underline">东</span>
 <span class="kindle-cn-underline">垣</span>
 过<span class="kindle-cn-underline">赵</span>
 ，<span class="kindle-cn-underline">赵王</span>
 献之美人。<span class="kindle-cn-underline">厉王</span>
 母得幸焉，有身。<span class="kindle-cn-underline">赵王敖</span>
 弗敢内宫，为筑外宫而舍之。及<span class="kindle-cn-underline">贯高</span>
 等谋反<span class="kindle-cn-underline">柏人</span>
 事发觉，并逮治王，尽收捕王母兄弟美人，系之<span class="kindle-cn-underline">河内</span>
 。<span class="kindle-cn-underline">厉王</span>
 母亦系，告吏曰：“得幸上，有身。”吏以闻上，上方怒<span class="kindle-cn-underline">赵王</span>
 ，未理<span class="kindle-cn-underline">厉王</span>
 母。<span class="kindle-cn-underline">厉王</span>
 母弟<span class="kindle-cn-underline">赵兼</span>
 因<span class="kindle-cn-underline">辟阳侯</span>
 言<span class="kindle-cn-underline">吕后</span>
 ，<span class="kindle-cn-underline">吕后</span>
 妒，弗肯白，<span class="kindle-cn-underline">辟阳侯</span>
 不强争。及<span class="kindle-cn-underline">厉王</span>
 母已生<span class="kindle-cn-underline">厉王</span>
 ，恚，即自杀。吏奉<span class="kindle-cn-underline">厉王</span>
 诣上，上悔，令<span class="kindle-cn-underline">吕后</span>
 母之，而葬<span class="kindle-cn-underline">厉王</span>
 母<span class="kindle-cn-underline">真定</span>
 。<span class="kindle-cn-underline">真定</span>
 ，<span class="kindle-cn-underline">厉王</span>
 母之家在焉，父世县也。</p>
<p>
<span class="kindle-cn-underline">高祖</span>
 十一年七月，<span class="kindle-cn-underline">淮南王黥布</span>
 反，立子<span class="kindle-cn-underline">长</span>
 为<span class="kindle-cn-underline">淮南王</span>
 ，王<span class="kindle-cn-underline">黥布</span>
 故地，凡四郡。上自将兵击灭<span class="kindle-cn-underline">布</span>
 ，<span class="kindle-cn-underline">厉王</span>
 遂即位。<span class="kindle-cn-underline">厉王</span>
 蚤失母，常附<span class="kindle-cn-underline">吕后</span>
 ，<span class="kindle-cn-underline">孝惠</span>
 、<span class="kindle-cn-underline">吕后</span>
 时以故得幸无患害，而常心怨<span class="kindle-cn-underline">辟阳侯</span>
 ，弗敢发。及<span class="kindle-cn-underline">孝文帝</span>
 初即位，<span class="kindle-cn-underline">淮南王</span>
 自以为最亲，骄蹇，数不奉法。上以亲故，常宽赦之。三年，入朝。甚横。从上入苑囿猎，与上同车，常谓上“大兄”。<span class="kindle-cn-underline">厉王</span>
 有材力，力能扛鼎，乃往请<span class="kindle-cn-underline">辟</span>
 <span class="kindle-cn-underline">阳侯</span>
 。<span class="kindle-cn-underline">辟阳侯</span>
 出见之，即自袖铁椎椎<span class="kindle-cn-underline">辟阳侯</span>
 ，令从者<span class="kindle-cn-underline">魏敬</span>
 刭之。<span class="kindle-cn-underline">厉王</span>
 乃驰走阙下，肉袒谢曰：“臣母不当坐<span class="kindle-cn-underline">赵</span>
 事，其时<span class="kindle-cn-underline">辟阳侯</span>
 力能得之<span class="kindle-cn-underline">吕后</span>
 ，弗争，罪一也。<span class="kindle-cn-underline">赵王如意</span>
 子母无罪，<span class="kindle-cn-underline">吕后</span>
 杀之，<span class="kindle-cn-underline">辟阳侯</span>
 弗争，罪二也。<span class="kindle-cn-underline">吕后</span>
 王诸<span class="kindle-cn-underline">吕</span>
 ，欲以危<span class="kindle-cn-underline">刘氏</span>
 ，<span class="kindle-cn-underline">辟阳侯</span>
 弗争，罪三也。臣谨为天下诛贼臣<span class="kindle-cn-underline">辟阳侯</span>
 ，报母之仇，谨伏阙下请罪。”<span class="kindle-cn-underline">孝文</span>
 伤其志，为亲故，弗治，赦<span class="kindle-cn-underline">厉王</span>
 。当是时，<span class="kindle-cn-underline">薄太后</span>
 及太子诸大臣皆惮<span class="kindle-cn-underline">厉王</span>
 ，<span class="kindle-cn-underline">厉王</span>
 以此归国益骄恣，不用<span class="kindle-cn-underline">汉</span>
 法，出入称警跸，称制，自为法令，拟于天子。</p>
<p>六年，令男子<span class="kindle-cn-underline">但</span>
 等七十人与<span class="kindle-cn-underline">棘蒲侯柴武</span>
 太子<span class="kindle-cn-underline">奇</span>
 谋，以<img class="kindle-cn-inline-character" src="Image00233.jpg" alt="" />
 车四十乘反<span class="kindle-cn-underline">谷</span>
 <span class="kindle-cn-underline">口</span>
 ，令人使<span class="kindle-cn-underline">闽越</span>
 、<span class="kindle-cn-underline">匈奴</span>
 。事觉，治之，使使召<span class="kindle-cn-underline">淮南王</span>
 。<span class="kindle-cn-underline">淮南王</span>
 至<span class="kindle-cn-underline">长安</span>
 。</p>
<p>“丞相臣张仓、典客臣<span class="kindle-cn-underline">冯敬</span>
 、行御史大夫事宗正臣<span class="kindle-cn-underline">逸</span>
 、廷尉臣<span class="kindle-cn-underline">贺</span>
 、备盗贼中尉臣<span class="kindle-cn-underline">福</span>
 昧死言：<span class="kindle-cn-underline">淮南王长</span>
 废先帝法，不听天子诏，居处无度，为黄屋盖乘舆，出入拟于天子，擅为法令，不用<span class="kindle-cn-underline">汉</span>
 法。及所置吏，以其郎中<span class="kindle-cn-underline">春</span>
 为丞相，聚收<span class="kindle-cn-underline">汉</span>
 诸侯人及有罪亡者，匿与居，为治家室，赐其财物爵禄田宅，爵<a id="page686"></a>
 或至关内侯，奉以二千石，所不当得，欲以有为。大夫<span class="kindle-cn-underline">但</span>
 、士五<span class="kindle-cn-underline">開章</span>
 等七十人与<span class="kindle-cn-underline">棘蒲侯</span>
 太子<span class="kindle-cn-underline">奇</span>
 谋反，欲以危宗庙社稷。使<span class="kindle-cn-underline">开章</span>
 阴告<span class="kindle-cn-underline">长</span>
 ，与谋使<span class="kindle-cn-underline">闽越</span>
 及<span class="kindle-cn-underline">匈奴</span>
 发其兵。<span class="kindle-cn-underline">开章</span>
 之<span class="kindle-cn-underline">淮南</span>
 见<span class="kindle-cn-underline">长</span>
 ，<span class="kindle-cn-underline">长</span>
 数与坐语饮食，为家室娶妇，以二千石俸奉之。<span class="kindle-cn-underline">开章</span>
 使人告<span class="kindle-cn-underline">但</span>
 ，已言之王。<span class="kindle-cn-underline">春</span>
 使使报<span class="kindle-cn-underline">但</span>
 等。吏觉知，使<span class="kindle-cn-underline">长安</span>
 尉<span class="kindle-cn-underline">奇</span>
 等往捕<span class="kindle-cn-underline">开章</span>
 。<span class="kindle-cn-underline">长</span>
 匿不予，与故中尉<img class="kindle-cn-inline-character" src="Image00234.jpg" alt="" />
 <span class="kindle-cn-underline">忌</span>
 谋，杀以闭口。为棺椁衣衾，葬之<span class="kindle-cn-underline">服陵邑</span>
 ，谩吏曰‘不知安在’。又详聚土，树表其上，曰‘<span class="kindle-cn-underline">开章</span>
 死，埋此下’。及<span class="kindle-cn-underline">长</span>
 身自贼杀无罪者一人；令吏论杀无罪者六人；为亡命弃市罪诈捕命者以除罪；擅罪人，罪人无告劾，系治城旦舂以上十四人；赦免罪人，死罪十八人，城旦舂以下五十八人；赐人爵关内侯以下九十四人。前日<span class="kindle-cn-underline">长</span>
 病，陛下忧苦之，使使者赐书、枣脯。<span class="kindle-cn-underline">长</span>
 不欲受赐，不肯见拜使者。<span class="kindle-cn-underline">南海</span>
 民处<span class="kindle-cn-underline">庐</span>
 <span class="kindle-cn-underline">江</span>
 界中者反，<span class="kindle-cn-underline">淮南</span>
 吏卒击之。陛下以<span class="kindle-cn-underline">淮南</span>
 民贫苦，遣使者赐<span class="kindle-cn-underline">长</span>
 帛五千匹，以赐吏卒劳苦者。<span class="kindle-cn-underline">长</span>
 不欲受赐，谩言曰‘无劳苦者’。<span class="kindle-cn-underline">南海</span>
 民<span class="kindle-cn-underline">王织</span>
 上书献璧皇帝，<span class="kindle-cn-underline">忌</span>
 擅燔其书，不以闻。吏请召治<span class="kindle-cn-underline">忌</span>
 ，<span class="kindle-cn-underline">长</span>
 不遣，谩言曰‘<span class="kindle-cn-underline">忌</span>
 病’。<span class="kindle-cn-underline">春</span>
 又请<span class="kindle-cn-underline">长</span>
 ，愿入见，<span class="kindle-cn-underline">长</span>
 怒曰‘女欲离我自附<span class="kindle-cn-underline">汉</span>
 ’。<span class="kindle-cn-underline">长</span>
 当弃市，臣请论如法。”</p>
<p>制曰：“朕不忍致法于王，其与列侯二千石议。”</p>
<p>“臣<span class="kindle-cn-underline">仓</span>
 、臣<span class="kindle-cn-underline">敬</span>
 、臣<span class="kindle-cn-underline">逸</span>
 、臣<span class="kindle-cn-underline">福</span>
 、臣<span class="kindle-cn-underline">贺</span>
 昧死言：臣谨与列侯吏二千石臣<span class="kindle-cn-underline">婴</span>
 等四十三人议，皆曰‘<span class="kindle-cn-underline">長</span>
 不奉法度，不听天子诏，乃阴聚徒党及谋反者，厚养亡命，欲以有为’。臣等议论如法。”</p>
<p>制曰：“朕不忍致法于王，其赦<span class="kindle-cn-underline">长</span>
 死罪，废勿王。”</p>
<p>“臣<span class="kindle-cn-underline">仓</span>
 等昧死言：<span class="kindle-cn-underline">长</span>
 有大死罪，陛下不忍致法，幸赦，废勿王。臣请处<span class="kindle-cn-underline">蜀郡严道邛</span>
 邮，遣其子母从居，县为筑盖家室，皆廪食给薪菜盐豉炊食器席蓐。臣等昧死请，请布告天下。”</p>
<p>制曰：“计食<span class="kindle-cn-underline">长</span>
 给肉日五斤，酒二斗。令故美人才人得幸者十人从居。他可。”</p>
<p>尽诛所与谋者。于是乃遣<span class="kindle-cn-underline">淮南王</span>
 ，载以辎车，令县以次传。是时<span class="kindle-cn-underline">袁盎</span>
 谏上曰：“上素骄<span class="kindle-cn-underline">淮南王</span>
 ，弗为置严傅相，以故至此。且<span class="kindle-cn-underline">淮南王</span>
 为人刚，今暴摧折之，臣恐卒逢雾露病死，陛下为有杀弟之名，奈何！”上曰：“吾特苦之耳，今复之。”县传<span class="kindle-cn-underline">淮南王</span>
 者皆不敢发车封。<span class="kindle-cn-underline">淮南王</span>
 乃谓侍者曰：“谁谓乃公勇者？吾安能勇！吾以骄故不闻吾过至此。人生一世间，安能邑邑如此！”乃不食死。至<span class="kindle-cn-underline">雍</span>
 ，<span class="kindle-cn-underline">雍</span>
 令发封，以死闻。上哭甚悲，谓<span class="kindle-cn-underline">袁盎</span>
 曰：“吾不听公言，卒亡<span class="kindle-cn-underline">淮南王</span>
 。”<span class="kindle-cn-underline">盎</span>
 曰：“不可奈何，愿陛下自宽。”上曰：“为之奈何？”<span class="kindle-cn-underline">盎</span>
 曰：“独斩丞相、御史以谢天下乃可。”上即令丞相、御史逮考诸县传送<span class="kindle-cn-underline">淮</span>
 <span class="kindle-cn-underline">南王</span>
 不发封馈侍者，皆弃市。乃以列侯葬<span class="kindle-cn-underline">淮南王</span>
 于<span class="kindle-cn-underline">雍</span>
 ，守冢三十户。</p>
<p><a id="page687"></a>
 <span class="kindle-cn-underline">孝文</span>
 八年，上怜<span class="kindle-cn-underline">淮南王</span>
 ，<span class="kindle-cn-underline">淮南王</span>
 有子四人，皆七八岁，乃封子<span class="kindle-cn-underline">安</span>
 为<span class="kindle-cn-underline">阜陵</span>
 <span class="kindle-cn-underline">侯</span>
 ，子<span class="kindle-cn-underline">勃</span>
 为<span class="kindle-cn-underline">安阳侯</span>
 ，子<span class="kindle-cn-underline">赐</span>
 为<span class="kindle-cn-underline">阳周侯</span>
 ，子<span class="kindle-cn-underline">良</span>
 为<span class="kindle-cn-underline">东成侯</span>
 。</p>
<p>
<span class="kindle-cn-underline">孝文</span>
 十二年，民有作歌歌<span class="kindle-cn-underline">淮南厉王</span>
 曰：“一尺布，尚可缝；一斗粟，尚可舂。兄弟二人不能相容。”上闻之，乃叹曰：“<span class="kindle-cn-underline">尧舜</span>
 放逐骨肉，<span class="kindle-cn-underline">周公</span>
 杀<span class="kindle-cn-underline">管蔡</span>
 ，天下称圣。何者？不以私害公。天下岂以我为贪<span class="kindle-cn-underline">淮南王</span>
 地邪？”乃徙<span class="kindle-cn-underline">城阳</span>
 <span class="kindle-cn-underline">王</span>
 王<span class="kindle-cn-underline">淮南</span>
 故地，而追尊谥<span class="kindle-cn-underline">淮南王</span>
 为<span class="kindle-cn-underline">厉王</span>
 ，置园复如诸侯仪。</p>
<p>
<span class="kindle-cn-underline">孝文</span>
 十六年，徙<span class="kindle-cn-underline">淮南王喜</span>
 复故<span class="kindle-cn-underline">城阳</span>
 。上怜<span class="kindle-cn-underline">淮南厉王</span>
 废法不轨，自使失国蚤死，乃立其三子：<span class="kindle-cn-underline">阜陵侯安</span>
 为<span class="kindle-cn-underline">淮南王</span>
 ，<span class="kindle-cn-underline">安阳侯勃</span>
 为<span class="kindle-cn-underline">衡山王</span>
 ，<span class="kindle-cn-underline">阳周侯赐</span>
 为<span class="kindle-cn-underline">庐江王</span>
 ，皆复得<span class="kindle-cn-underline">厉王</span>
 时地，参分之。<span class="kindle-cn-underline">东城侯良</span>
 前薨，无后也。</p>
<p>
<span class="kindle-cn-underline">孝景</span>
 三年，<span class="kindle-cn-underline">吴楚</span>
 七国反，<span class="kindle-cn-underline">吴</span>
 使者至<span class="kindle-cn-underline">淮南</span>
 ，<span class="kindle-cn-underline">淮南王</span>
 欲发兵应之。其相曰：“大王必欲发兵应<span class="kindle-cn-underline">吴</span>
 ，臣愿为将。”王乃属相兵。<span class="kindle-cn-underline">淮南</span>
 相已将兵，因城守，不听王而为<span class="kindle-cn-underline">汉</span>
 ；<span class="kindle-cn-underline">汉</span>
 亦使<span class="kindle-cn-underline">曲城侯</span>
 将兵救<span class="kindle-cn-underline">淮南</span>
 ：<span class="kindle-cn-underline">淮南</span>
 以故得完。<span class="kindle-cn-underline">吴</span>
 使者至<span class="kindle-cn-underline">庐江</span>
 ，<span class="kindle-cn-underline">庐江王</span>
 弗应，而往来使<span class="kindle-cn-underline">越</span>
 。<span class="kindle-cn-underline">吴</span>
 使者至<span class="kindle-cn-underline">衡山</span>
 ，<span class="kindle-cn-underline">衡山王</span>
 坚守无二心。<span class="kindle-cn-underline">孝景</span>
 四年，<span class="kindle-cn-underline">吴楚</span>
 已破，<span class="kindle-cn-underline">衡山王</span>
 朝，上以为贞信，乃劳苦之曰：“南方卑湿。”徙<span class="kindle-cn-underline">衡山王</span>
 王<span class="kindle-cn-underline">济北</span>
 ，所以褒之。及薨，遂赐谥为<span class="kindle-cn-underline">贞王</span>
 。<span class="kindle-cn-underline">庐江王</span>
 边<span class="kindle-cn-underline">越</span>
 ，数使使相交，故徙为<span class="kindle-cn-underline">衡山王</span>
 ，王<span class="kindle-cn-underline">江北</span>
 。<span class="kindle-cn-underline">淮南王</span>
 如故。</p>
<p>
<span class="kindle-cn-underline">淮南王安</span>
 为人好读书鼓琴，不喜弋猎狗马驰骋，亦欲以行阴德拊循百姓，流誉天下。时时怨望<span class="kindle-cn-underline">厉王</span>
 死，时欲畔逆，未有因也。及<span class="kindle-cn-underline">建元</span>
 二年，<span class="kindle-cn-underline">淮南</span>
 <span class="kindle-cn-underline">王</span>
 入朝。素善<span class="kindle-cn-underline">武安侯</span>
 ，<span class="kindle-cn-underline">武安侯</span>
 时为太尉，乃逆王<span class="kindle-cn-underline">霸上</span>
 ，与王语曰：“方今上无太子，大王亲<span class="kindle-cn-underline">高皇帝</span>
 孙，行仁义，天下莫不闻。即宫车一日晏驾，非大王当谁立者！”<span class="kindle-cn-underline">淮南王</span>
 大喜，厚遗<span class="kindle-cn-underline">武安侯</span>
 金财物。阴结宾客，拊循百姓，为畔逆事。<span class="kindle-cn-underline">建元</span>
 六年，彗星见，<span class="kindle-cn-underline">淮南王</span>
 心怪之。或说王曰：“先<span class="kindle-cn-underline">吴</span>
 军起时，彗星出长数尺，然尚流血千里。今彗星长竟天，天下兵当大起。”王心以为上无太子，天下有变，诸侯并争，愈益治器械攻战具，积金钱赂遗郡国诸侯游士奇材。诸辨士为方略者，妄作妖言，谄谀王，王喜，多赐金钱，而谋反滋甚。</p>
<p>
<span class="kindle-cn-underline">淮南王</span>
 有女<span class="kindle-cn-underline">陵</span>
 ，慧，有口辩。王爱<span class="kindle-cn-underline">陵</span>
 ，常多予金钱，为中<img class="kindle-cn-inline-character" src="Image00235.jpg" alt="" />
 <span class="kindle-cn-underline">长安</span>
 ，约结上左右。<span class="kindle-cn-underline">元朔</span>
 三年，上赐<span class="kindle-cn-underline">淮南王</span>
 几杖，不朝。<span class="kindle-cn-underline">淮南王</span>
 王后<span class="kindle-cn-underline">荼</span>
 ，王爱幸之。王后生太子<span class="kindle-cn-underline">迁</span>
 ，<span class="kindle-cn-underline">迁</span>
 取<span class="kindle-cn-underline">王皇太后</span>
 外孙<span class="kindle-cn-underline">修成君</span>
 女为妃。王谋为反具，畏太子妃知而内泄事，乃与太子谋，令诈弗爱，三月不同席。王乃详为怒太子，闭太子使与妃同内三月，太子终不近妃。妃求去，王乃上书谢归去之。王后<span class="kindle-cn-underline">荼</span>
 、太子<span class="kindle-cn-underline">迁</span>
 及女<span class="kindle-cn-underline">陵</span>
 得爱幸王，擅国权，侵夺民田宅，妄致系人。</p>
<p>
<span class="kindle-cn-underline">元朔</span>
 五年，太子学用剑，自以为人莫及，闻郎中<span class="kindle-cn-underline">雷被</span>
 巧，乃召与戏。<span class="kindle-cn-underline">被</span>
 一再辞让，误中太子。太子怒，<span class="kindle-cn-underline">被</span>
 恐。此时有欲从军者辄诣京师，<span class="kindle-cn-underline">被</span>
 即愿<a id="page688"></a>
 奋击<span class="kindle-cn-underline">匈奴</span>
 。太子<span class="kindle-cn-underline">迁</span>
 数恶<span class="kindle-cn-underline">被</span>
 于王，王使郎中令斥免，欲以禁后，<span class="kindle-cn-underline">被</span>
 遂亡至<span class="kindle-cn-underline">长</span>
 <span class="kindle-cn-underline">安</span>
 ，上书自明。诏下其事廷尉、<span class="kindle-cn-underline">河南</span>
 。<span class="kindle-cn-underline">河南</span>
 治，逮<span class="kindle-cn-underline">淮南</span>
 太子，王、王后计欲无遣太子，遂发兵反，计犹豫，十馀日未定。会有诏，即讯太子。当是时，<span class="kindle-cn-underline">淮南</span>
 相怒<span class="kindle-cn-underline">寿春</span>
 丞留太子逮不遣，劾不敬。王以请相，相弗听。王使人上书告相，事下廷尉治。踪迹连王，王使人候伺<span class="kindle-cn-underline">汉</span>
 公卿，公卿请逮捕治王。王恐事发，太子<span class="kindle-cn-underline">迁</span>
 谋曰：“<span class="kindle-cn-underline">汉</span>
 使即逮王，王令人衣卫士衣，持戟居庭中，王旁有非是，则刺杀之，臣亦使人刺杀<span class="kindle-cn-underline">淮南</span>
 中尉，乃举兵，未晚。”是时上不许公卿请，而遣<span class="kindle-cn-underline">汉</span>
 中尉<span class="kindle-cn-underline">宏</span>
 即讯验王。王闻<span class="kindle-cn-underline">汉</span>
 使来，即如太子谋计。<span class="kindle-cn-underline">汉</span>
 中尉至，王视其颜色和，讯王以斥<span class="kindle-cn-underline">雷被</span>
 事耳，王自度无何，不发。中尉还，以闻。公卿治者曰：“<span class="kindle-cn-underline">淮南王安</span>
 拥阏奋击<span class="kindle-cn-underline">匈奴</span>
 者<span class="kindle-cn-underline">靁被</span>
 等，废格明诏，当弃市。”诏弗许。公卿请废勿王，诏弗许。公卿请削五县，诏削二县。使中尉<span class="kindle-cn-underline">宏</span>
 赦<span class="kindle-cn-underline">淮南王</span>
 罪，罚以削地。中尉入<span class="kindle-cn-underline">淮南</span>
 界，宣言赦王。王初闻<span class="kindle-cn-underline">汉</span>
 公卿请诛之，未知得削地，闻<span class="kindle-cn-underline">汉</span>
 使来，恐其捕之，乃与太子谋刺之如前计。及中尉至，即贺王，王以故不发。其后自伤曰：“吾行仁义见削，甚耻之。”然<span class="kindle-cn-underline">淮南王</span>
 削地之后，其为反谋益甚。诸使道从<span class="kindle-cn-underline">长安</span>
 来，为妄妖言，言上无男，<span class="kindle-cn-underline">汉</span>
 不治，即喜；即言<span class="kindle-cn-underline">汉</span>
 廷治，有男，王怒，以为妄言，非也。</p>
<p>王日夜与<span class="kindle-cn-underline">伍被</span>
 、<span class="kindle-cn-underline">左吴</span>
 等案舆地图，部署兵所从入。王曰：“上无太子，宫车即晏驾，廷臣必征<span class="kindle-cn-underline">胶东王</span>
 ，不即<span class="kindle-cn-underline">常山王</span>
 ，诸侯并争，吾可以无备乎！且吾<span class="kindle-cn-underline">高祖</span>
 孙，亲行仁义，陛下遇我厚，吾能忍之；万世之后，吾宁能北面臣事竖子乎！”</p>
<p>王坐东宫，召<span class="kindle-cn-underline">伍被</span>
 与谋，曰：“将军上。”<span class="kindle-cn-underline">被</span>
 怅然曰：“上宽赦大王，王复安得此亡国之语乎！臣闻<span class="kindle-cn-underline">子胥</span>
 谏<span class="kindle-cn-underline">吴王</span>
 ，<span class="kindle-cn-underline">吴王</span>
 不用，乃曰‘臣今见麋鹿游<span class="kindle-cn-underline">姑</span>
 <span class="kindle-cn-underline">苏之台</span>
 也’。今臣亦见宫中生荆棘，露沾衣也。”王怒，系<span class="kindle-cn-underline">伍被</span>
 父母，囚之三月。复召曰：“将军许寡人乎？”<span class="kindle-cn-underline">被</span>
 曰：“不，直来为大王画耳。臣闻聪者听于无声，明者见于未形，故圣人万举万全。昔<span class="kindle-cn-underline">文王</span>
 一动而功显于千世，列为<span class="kindle-cn-underline">三代</span>
 ，此所谓因天心以动作者也，故海内不期而随。此千岁之可见者。夫百年之<span class="kindle-cn-underline">秦</span>
 ，近世之<span class="kindle-cn-underline">吴楚</span>
 ，亦足以喻国家之存亡矣。臣不敢避<span class="kindle-cn-underline">子胥</span>
 之诛，愿大王毋为<span class="kindle-cn-underline">吴王</span>
 之听。昔<span class="kindle-cn-underline">秦</span>
 绝圣人之道，杀术士，燔<span class="kindle-cn-quxian">诗书</span>
 ，弃礼义，尚诈力，任刑罚，转负海之粟致之<span class="kindle-cn-underline">西河</span>
 。当是之时，男子疾耕不足于糟糠，女子纺绩不足于盖形。遣<span class="kindle-cn-underline">蒙恬</span>
 筑长城，东西数千里，暴兵露师常数十万，死者不可胜数，僵尸千里，流血顷亩，百姓力竭，欲为乱者十家而五。又使<span class="kindle-cn-underline">徐福</span>
 入海求神异物，还为伪辞曰：‘臣见海中大神，言曰：“汝西皇之使邪？”臣答曰：“然。”“汝何求？”曰：“愿请延年益寿药。”神曰：“汝<span class="kindle-cn-underline">秦王</span>
 之礼薄，得观而<a id="page689"></a>
 不得取。”即从臣东南至<span class="kindle-cn-underline">蓬莱山</span>
 ，见芝成宫阙，有使者铜色而龙形，光上照天。于是臣再拜问曰：“宜何资以献？”海神曰：“以令名男子若振女与百工之事，即得之矣。”’<span class="kindle-cn-underline">秦皇帝</span>
 大说，遣振男女三千人，资之五谷种种百工而行。<span class="kindle-cn-underline">徐福</span>
 得平原广泽，止王不来。于是百姓悲痛相思，欲为乱者十家而六。又使<span class="kindle-cn-underline">尉佗</span>
 逾<span class="kindle-cn-underline">五岭</span>
 攻<span class="kindle-cn-underline">百越</span>
 。<span class="kindle-cn-underline">尉佗</span>
 知中国劳极，止王不来，使人上书，求女无夫家者三万人，以为士卒衣补。<span class="kindle-cn-underline">秦皇帝</span>
 可其万五千人。于是百姓离心瓦解，欲为乱者十家而七。客谓<span class="kindle-cn-underline">高皇帝</span>
 曰：‘时可矣。’<span class="kindle-cn-underline">高皇帝</span>
 曰：‘待之，圣人当起东南间。’不一年，<span class="kindle-cn-underline">陈胜吴广</span>
 发矣。<span class="kindle-cn-underline">高皇</span>
 始于<span class="kindle-cn-underline">丰沛</span>
 ，一倡天下不期而响应者不可胜数也。此所谓蹈瑕候间，因<span class="kindle-cn-underline">秦</span>
 之亡而动者也。百姓愿之，若旱之望雨，故起于行陈之中而立为天子，功高<span class="kindle-cn-underline">三王</span>
 ，德传无穷。今大王见<span class="kindle-cn-underline">高皇帝</span>
 得天下之易也，独不观近世之<span class="kindle-cn-underline">吴楚</span>
 乎？夫<span class="kindle-cn-underline">吴王</span>
 赐号为<span class="kindle-cn-underline">刘氏</span>
 祭酒，復不朝，王四郡之众，地方数千里，内铸消铜以为钱，东煮海水以为盐，上取<span class="kindle-cn-underline">江陵</span>
 木以为船，一船之载当中国数十两车，国富民众。行珠玉金帛赂诸侯宗室大臣，独<span class="kindle-cn-underline">窦氏</span>
 不与。计定谋成，举兵而西。破于<span class="kindle-cn-underline">大梁</span>
 ，败于<span class="kindle-cn-underline">狐父</span>
 ，奔走而东，至于<span class="kindle-cn-underline">丹徒</span>
 ，<span class="kindle-cn-underline">越</span>
 人禽之，身死绝祀，为天下笑。夫以<span class="kindle-cn-underline">吴越</span>
 之众不能成功者何？诚逆天道而不知时也。方今大王之兵众不能十分<span class="kindle-cn-underline">吴楚</span>
 之一，天下安宁有万倍于<span class="kindle-cn-underline">秦</span>
 之时，愿大王从臣之计。大王不从臣之计，今见大王事必不成而语先泄也。臣闻<span class="kindle-cn-underline">微子</span>
 过故国而悲，于是作<span class="kindle-cn-quxian">麦秀之歌</span>
 ，是痛<span class="kindle-cn-underline">纣</span>
 之不用<span class="kindle-cn-underline">王子比干</span>
 也。故<span class="kindle-cn-quxian">孟子</span>
 曰‘<span class="kindle-cn-underline">纣</span>
 贵为天子，死曾不若匹夫'。是<span class="kindle-cn-underline">纣</span>
 先自绝于天下久矣，非死之日而天下去之。今臣亦窃悲大王弃千乘之君，必且赐绝命之书，为群臣先，死于东宫也。于是气怨结而不扬，涕满匡而横流，即起，历阶而去。</p>
<p>王有孽子<span class="kindle-cn-underline">不害</span>
 ，最长，王弗爱，王、王后、太子皆不以为子兄数。<span class="kindle-cn-underline">不害</span>
 有子<span class="kindle-cn-underline">建</span>
 ，材高有气，常怨望太子不省其父；又怨时诸侯皆得分子弟为侯，而<span class="kindle-cn-underline">淮南</span>
 独二子，一为太子，<span class="kindle-cn-underline">建</span>
 父独不得为侯。<span class="kindle-cn-underline">建</span>
 阴结交，欲告败太子，以其父代之。太子知之，数捕系而榜笞<span class="kindle-cn-underline">建</span>
 。<span class="kindle-cn-underline">建</span>
 具知太子之谋欲杀<span class="kindle-cn-underline">汉</span>
 中尉，即使所善<span class="kindle-cn-underline">寿春庄芷</span>
 以<span class="kindle-cn-underline">元朔</span>
 六年上书于天子曰：“毒药苦于口利于病，忠言逆于耳利于行。今<span class="kindle-cn-underline">淮南王</span>
 孙<span class="kindle-cn-underline">建</span>
 ，材能高，<span class="kindle-cn-underline">淮南王</span>
 王后<span class="kindle-cn-underline">荼</span>
 、<span class="kindle-cn-underline">荼</span>
 子太子<span class="kindle-cn-underline">迁</span>
 常疾害<span class="kindle-cn-underline">建</span>
 。<span class="kindle-cn-underline">建</span>
 父<span class="kindle-cn-underline">不害</span>
 无罪，擅数捕系，欲杀之。今<span class="kindle-cn-underline">建</span>
 在，可征问，具知<span class="kindle-cn-underline">淮南</span>
 阴事。”书闻，上以其事下廷尉，廷尉下<span class="kindle-cn-underline">河南</span>
 治。是时故<span class="kindle-cn-underline">辟阳侯</span>
 孙<span class="kindle-cn-underline">审卿</span>
 善丞相<span class="kindle-cn-underline">公孙</span>
 <span class="kindle-cn-underline">弘</span>
 ，怨<span class="kindle-cn-underline">淮南厉王</span>
 杀其大父，乃深购<span class="kindle-cn-underline">淮南</span>
 事于<span class="kindle-cn-underline">弘</span>
 ，<span class="kindle-cn-underline">弘</span>
 乃疑<span class="kindle-cn-underline">淮南</span>
 有畔逆计谋，深穷治其狱。<span class="kindle-cn-underline">河南</span>
 治<span class="kindle-cn-underline">建</span>
 ，辞引<span class="kindle-cn-underline">淮南</span>
 太子及党与。<span class="kindle-cn-underline">淮南王</span>
 患之，欲发，问<span class="kindle-cn-underline">伍被</span>
 曰：“<span class="kindle-cn-underline">汉</span>
 廷治乱？”<span class="kindle-cn-underline">伍被</span>
 曰：“天下治。”王意不说，谓<span class="kindle-cn-underline">伍被</span>
 曰：“公何以言天下<a id="page690"></a>
 治也？”<span class="kindle-cn-underline">被</span>
 曰：“<span class="kindle-cn-underline">被</span>
 窃观朝廷之政，君臣之义，父子之亲，夫妇之别，长幼之序，皆得其理，上之举错遵古之道，风俗纪纲未有所缺也。重装富贾，周流天下，道无不通，故交易之道行。<span class="kindle-cn-underline">南越</span>
 宾服，<span class="kindle-cn-underline">羌晣</span>
 入献，<span class="kindle-cn-underline">东瓯</span>
 入降，广<span class="kindle-cn-underline">长榆</span>
 ，开<span class="kindle-cn-underline">朔方</span>
 ，<span class="kindle-cn-underline">匈奴</span>
 折翅伤翼，失援不振。虽未及古太平之时，然犹为治也。”王怒，<span class="kindle-cn-underline">被</span>
 谢死罪。王又谓<span class="kindle-cn-underline">被</span>
 曰：“<span class="kindle-cn-underline">山东</span>
 即有兵，<span class="kindle-cn-underline">汉</span>
 必使大将军将而制<span class="kindle-cn-underline">山东</span>
 ，公以为大将军何如人也？”<span class="kindle-cn-underline">被</span>
 曰：“<span class="kindle-cn-underline">被</span>
 所善者<span class="kindle-cn-underline">黄义</span>
 ，从大将军击<span class="kindle-cn-underline">匈奴</span>
 ，还，告<span class="kindle-cn-underline">被</span>
 曰：‘大将军遇士大夫有礼，于士卒有恩，众皆乐为之用。骑上下山若蜚，材干绝人。’<span class="kindle-cn-underline">被</span>
 以为材能如此，数将习兵，未易当也。及谒者<span class="kindle-cn-underline">曹梁</span>
 使<span class="kindle-cn-underline">长安</span>
 来，言大将军号令明，当敌勇敢，常为士卒先。休舍，穿井未通，须士卒尽得水，乃敢饮。军罢，卒尽已度<span class="kindle-cn-underline">河</span>
 ，乃度。皇太后所赐金帛，尽以赐军吏。虽古名将弗过也。”王默然。</p>
<p>
<span class="kindle-cn-underline">淮南王</span>
 见<span class="kindle-cn-underline">建</span>
 已征治，恐国阴事且觉，欲发，<span class="kindle-cn-underline">被</span>
 又以为难，乃复问<span class="kindle-cn-underline">被</span>
 曰：“公以为<span class="kindle-cn-underline">吴</span>
 兴兵是邪非也？”<span class="kindle-cn-underline">被</span>
 曰：“以为非也。<span class="kindle-cn-underline">吴王</span>
 至富贵也，举事不当，身死<span class="kindle-cn-underline">丹徒</span>
 ，头足异处，子孙无遗类。臣闻<span class="kindle-cn-underline">吴王</span>
 悔之甚。愿王孰虑之，无为<span class="kindle-cn-underline">吴王</span>
 之所悔。”王曰：“男子之所死者一言耳。且<span class="kindle-cn-underline">吴</span>
 何知反，<span class="kindle-cn-underline">汉</span>
 将一日过<span class="kindle-cn-underline">成</span>
 <span class="kindle-cn-underline">皋</span>
 者四十馀人。今我令<span class="kindle-cn-underline">楼缓</span>
 先要<span class="kindle-cn-underline">成皋</span>
 之口，<span class="kindle-cn-underline">周</span>
 被下<span class="kindle-cn-underline">颍川</span>
 兵塞<img class="kindle-cn-inline-character" src="Image00236.jpg" alt="" />
 <span class="kindle-cn-underline">辕</span>
 、<span class="kindle-cn-underline">伊阙</span>
 之道，<span class="kindle-cn-underline">陈定</span>
 发<span class="kindle-cn-underline">南阳</span>
 兵守<span class="kindle-cn-underline">武关</span>
 。<span class="kindle-cn-underline">河南</span>
 太守独有<span class="kindle-cn-underline">雒阳</span>
 耳，何足忧。然此北尚有<span class="kindle-cn-underline">临</span>
 <span class="kindle-cn-underline">晋关</span>
 、<span class="kindle-cn-underline">河东</span>
 、<span class="kindle-cn-underline">上党</span>
 与<span class="kindle-cn-underline">河内</span>
 、<span class="kindle-cn-underline">赵国</span>
 。人言曰‘绝<span class="kindle-cn-underline">成皋</span>
 之口，天下不通’。据<span class="kindle-cn-underline">三川</span>
 之险，招<span class="kindle-cn-underline">山东</span>
 之兵，举事如此，公以为何如？”<span class="kindle-cn-underline">被</span>
 曰：“臣见其祸，未见其福也。”王曰：“<span class="kindle-cn-underline">左吴</span>
 、<span class="kindle-cn-underline">赵贤</span>
 、<span class="kindle-cn-underline">朱骄如</span>
 皆以为有福，什事九成，公独以为有祸无福，何也？”<span class="kindle-cn-underline">被</span>
 曰：“大王之群臣近幸素能使众者，皆前系诏狱，馀无可用者。”王曰：“<span class="kindle-cn-underline">陈胜</span>
 、<span class="kindle-cn-underline">吴广</span>
 无立锥之地，千人之聚，起于大泽，奋臂大呼而天下响应，西至于<span class="kindle-cn-underline">戏</span>
 而兵百二十万。今吾国虽小，然而胜兵者可得十馀万，非直適戍之众，<img class="kindle-cn-inline-character" src="Image00237.jpg" alt="" />
 凿棘矜也，公何以言有祸无福？”<span class="kindle-cn-underline">被</span>
 曰：“往者<span class="kindle-cn-underline">秦</span>
 为无道，残贼天下。兴万乘之驾，作<span class="kindle-cn-underline">阿房</span>
 之宫，收太半之赋，发闾左之戍，父不宁子，兄不便弟，政苛刑峻，天下熬然若焦，民皆引领而望，倾耳而听，悲号仰天，叩心而怨上，故<span class="kindle-cn-underline">陈胜</span>
 大呼，天下响应。当今陛下临制天下，一齐海内，泛爱蒸庶，布德施惠。口虽未言，声疾雷霆，令虽未出，化驰如神，心有所怀，威动万里，下之应上，犹影响也。而大将军材能不特<span class="kindle-cn-underline">章邯</span>
 、<span class="kindle-cn-underline">杨熊</span>
 也。大王以<span class="kindle-cn-underline">陈胜</span>
 、<span class="kindle-cn-underline">吴广</span>
 谕之，<span class="kindle-cn-underline">被</span>
 以为过矣。”王曰：“苟如公言，不可徼幸邪？”<span class="kindle-cn-underline">被</span>
 曰：“<span class="kindle-cn-underline">被</span>
 有愚计。”王曰：“奈何？”<span class="kindle-cn-underline">被</span>
 曰：“当今诸侯无异心，百姓无怨气。<span class="kindle-cn-underline">朔方之郡</span>
 田地广，水草美，民徙者不足以实其地。臣之愚计，可伪为丞相御史请书，徙郡国豪桀任侠及有耐罪以上，赦令除其罪，产五十万以上者，皆徙其家<a id="page691"></a>
 属<span class="kindle-cn-underline">朔方之郡</span>
 ，益发甲卒，急其会日。又伪为左右都司空<span class="kindle-cn-underline">上林</span>
 中都官诏狱书，逮诸侯太子幸臣。如此则民怨，诸侯惧，即使辩武随而说之，傥可徼幸什得一乎？”王曰：“此可也。虽然，吾以为不至若此。”于是王乃令官奴入宫，作皇帝玺，丞相、御史、大将军、军吏、中二千石、都官令、丞印，及旁近郡太守、都尉印，<span class="kindle-cn-underline">汉</span>
 使节法冠，欲如<span class="kindle-cn-underline">伍被</span>
 计。使人伪得罪而西，事大将军、丞相；一日发兵，使人即刺杀大将军<span class="kindle-cn-underline">青</span>
 ，而说丞相下之，如发蒙耳。</p>
<p>王欲发国中兵，恐其相、二千石不听。王乃与<span class="kindle-cn-underline">伍被</span>
 谋，先杀相、二千石；伪失火宫中，相、二千石救火，至即杀之。计未决，又欲令人衣求盗衣，持羽檄，从东方来，呼曰“<span class="kindle-cn-underline">南越</span>
 兵入界”，欲因以发兵。乃使人至<span class="kindle-cn-underline">庐江</span>
 、<span class="kindle-cn-underline">会稽</span>
 为求盗，未发。王问<span class="kindle-cn-underline">伍被</span>
 曰：“吾举兵西乡，诸侯必有应我者；即无应，奈何？”<span class="kindle-cn-underline">被</span>
 曰：“南收<span class="kindle-cn-underline">衡山</span>
 以击<span class="kindle-cn-underline">庐江</span>
 ，有<span class="kindle-cn-underline">寻阳</span>
 之船，守<span class="kindle-cn-underline">下雉</span>
 之城，结<span class="kindle-cn-underline">九江</span>
 之浦，绝<span class="kindle-cn-underline">豫章</span>
 之口，强弩临<span class="kindle-cn-underline">江</span>
 而守，以禁<span class="kindle-cn-underline">南郡</span>
 之下，东收<span class="kindle-cn-underline">江都</span>
 、<span class="kindle-cn-underline">会稽</span>
 ，南通劲<span class="kindle-cn-underline">越</span>
 ，屈强<span class="kindle-cn-underline">江淮</span>
 间，犹可得延岁月之寿。”王曰：“善，无以易此。急则走<span class="kindle-cn-underline">越</span>
 耳。”</p>
<p>于是廷尉以王孙<span class="kindle-cn-underline">建</span>
 辞连<span class="kindle-cn-underline">淮南王</span>
 太子<span class="kindle-cn-underline">迁</span>
 闻。上遣廷尉监因拜<span class="kindle-cn-underline">淮南</span>
 中尉，逮捕太子。至<span class="kindle-cn-underline">淮南</span>
 ，<span class="kindle-cn-underline">淮南王</span>
 闻，与太子谋召相、二千石，欲杀而发兵。召相，相至；内史以出为解。中尉曰：“臣受诏使，不得见王。”王念独杀相而内史中尉不来，无益也，即罢相。王犹豫，计未决。太子念所坐者谋刺<span class="kindle-cn-underline">汉</span>
 中尉，所与谋者已死，以为口绝，乃谓王曰：“群臣可用者皆前系，今无足与举事者。王以非时发，恐无功，臣愿会逮。”王亦偷欲休，即许太子。太子即自刭，不殊。<span class="kindle-cn-underline">伍被</span>
 自诣吏，因告与<span class="kindle-cn-underline">淮南王</span>
 谋反，反踪迹具如此。</p>
<p>吏因捕太子、王后，围王宫，尽求捕王所与谋反宾客在国中者，索得反具以闻。上下公卿治，所连引与<span class="kindle-cn-underline">淮南王</span>
 谋反列侯二千石豪杰数千人，皆以罪轻重受诛。<span class="kindle-cn-underline">衡山王赐</span>
 ，<span class="kindle-cn-underline">淮南王</span>
 弟也，当坐收，有司请逮捕<span class="kindle-cn-underline">衡山王</span>
 。天子曰：“诸侯各以其国为本，不当相坐。与诸侯王列侯会肄丞相诸侯议。”<span class="kindle-cn-underline">赵</span>
 <span class="kindle-cn-underline">王彭祖</span>
 、列侯臣<span class="kindle-cn-underline">让</span>
 等四十三人议，皆曰：“<span class="kindle-cn-underline">淮南王安</span>
 甚大逆无道，谋反明白，当伏诛。”<span class="kindle-cn-underline">胶西王</span>
 臣<span class="kindle-cn-underline">端</span>
 议曰：“<span class="kindle-cn-underline">淮南王安</span>
 废法行邪，怀诈伪心，以乱天下，荧惑百姓，倍畔宗庙，妄作妖言。<span class="kindle-cn-quxian">春秋</span>
 曰‘臣无将，将而诛’。<span class="kindle-cn-underline">安</span>
 罪重于将，谋反形已定。臣<span class="kindle-cn-underline">端</span>
 所见其书节印图及他逆无道事验明白，甚大逆无道，当伏其法。而论国吏二百石以上及比者，宗室近幸臣不在法中者，不能相教，当皆免官削爵为士伍，毋得宦为吏。其非吏，他赎死金二斤八两。以章臣<span class="kindle-cn-underline">安</span>
 之罪，使天下明知臣子之道，毋敢复有邪僻倍畔之意。”丞相<span class="kindle-cn-underline">弘</span>
 、廷尉<span class="kindle-cn-underline">汤</span>
 等以闻，天子使宗正以符节治王。未至，<span class="kindle-cn-underline">淮南王安</span>
 自刭杀。王后<span class="kindle-cn-underline">荼</span>
 、太子<span class="kindle-cn-underline">迁</span>
 诸所与谋反者皆族。天子以<span class="kindle-cn-underline">伍被</span>
 雅辞多引<span class="kindle-cn-underline">汉</span>
 之美，欲勿诛。廷尉<span class="kindle-cn-underline">汤</span>
 曰：<a id="page692"></a>
 “<span class="kindle-cn-underline">被</span>
 首为王画反谋，<span class="kindle-cn-underline">被</span>
 罪无赦。”遂诛<span class="kindle-cn-underline">被</span>
 。国除为<span class="kindle-cn-underline">九江郡</span>
 。<br/>
<br/>
</p>
<p>
<span class="kindle-cn-underline">衡山王赐</span>
 ，王后<span class="kindle-cn-underline">乘舒</span>
 生子三人，长男<span class="kindle-cn-underline">爽</span>
 为太子，次男<span class="kindle-cn-underline">孝</span>
 ，次女<span class="kindle-cn-underline">无采</span>
 。又姬<span class="kindle-cn-underline">徐来</span>
 生子男女四人，美人<span class="kindle-cn-underline">厥姬</span>
 生子二人。<span class="kindle-cn-underline">衡山王</span>
 、<span class="kindle-cn-underline">淮南王</span>
 兄弟相责望礼节，间不相能。<span class="kindle-cn-underline">衡山王</span>
 闻<span class="kindle-cn-underline">淮南王</span>
 作为畔逆反具，亦心结宾客以应之，恐为所并。</p>
<p>
<span class="kindle-cn-underline">元光</span>
 六年，<span class="kindle-cn-underline">衡山王</span>
 入朝，其谒者<span class="kindle-cn-underline">卫庆</span>
 有方术，欲上书事天子，王怒，故劾<span class="kindle-cn-underline">庆</span>
 死罪，强榜服之。<span class="kindle-cn-underline">衡山</span>
 内史以为非是，却其狱。王使人上书告内史，内史治，言王不直。王又数侵夺人田，坏人冢以为田。有司请逮治<span class="kindle-cn-underline">衡山</span>
 <span class="kindle-cn-underline">王</span>
 。天子不许，为置吏二百石以上。<span class="kindle-cn-underline">衡山王</span>
 以此恚，与<span class="kindle-cn-underline">奚慈</span>
 、<span class="kindle-cn-underline">张广昌</span>
 谋，求能为兵法候星气者，日夜从容王密谋反事。</p>
<p>王后<span class="kindle-cn-underline">乘舒</span>
 死，立<span class="kindle-cn-underline">徐来</span>
 为王后。<span class="kindle-cn-underline">厥姬</span>
 俱幸。两人相妒，<span class="kindle-cn-underline">厥姬</span>
 乃恶王后<span class="kindle-cn-underline">徐</span>
 <span class="kindle-cn-underline">来</span>
 于太子曰：“<span class="kindle-cn-underline">徐来</span>
 使婢蛊道杀太子母。”太子心怨<span class="kindle-cn-underline">徐来</span>
 。<span class="kindle-cn-underline">徐来</span>
 兄至<span class="kindle-cn-underline">衡山</span>
 ，太子与饮，以刃刺伤王后兄。王后怨怒，数毁恶太子于王。太子女弟<span class="kindle-cn-underline">无</span>
 <span class="kindle-cn-underline">采</span>
 ，嫁弃归，与奴奸，又与客奸。太子数让<span class="kindle-cn-underline">无采</span>
 ，<span class="kindle-cn-underline">无采</span>
 怒，不与太子通。王后闻之，即善遇<span class="kindle-cn-underline">无采</span>
 。<span class="kindle-cn-underline">无采</span>
 及中兄<span class="kindle-cn-underline">孝</span>
 少失母，附王后，王后以计爱之，与共毁太子，王以故数击笞太子。<span class="kindle-cn-underline">元朔</span>
 四年中，人有贼伤王后假母者，王疑太子使人伤之，笞太子。后王病，太子时称病不侍。<span class="kindle-cn-underline">孝</span>
 、王后、<span class="kindle-cn-underline">无采</span>
 恶太子：“太子实不病，自言病，有喜色。”王大怒，欲废太子，立其弟<span class="kindle-cn-underline">孝</span>
 。王后知王决废太子，又欲并废<span class="kindle-cn-underline">孝</span>
 。王后有侍者，善舞，王幸之，王后欲令侍者与<span class="kindle-cn-underline">孝</span>
 乱以汙之，欲并废兄弟而立其子<span class="kindle-cn-underline">广</span>
 代太子。太子<span class="kindle-cn-underline">爽</span>
 知之，念后数恶己无已时，欲与乱以止其口。王后饮，太子前为寿，因据王后股，求与王后卧。王后怒，以告王。王乃召，欲缚而笞之。太子知王常欲废己立其弟<span class="kindle-cn-underline">孝</span>
 ，乃谓王曰：“<span class="kindle-cn-underline">孝</span>
 与王御者奸，<span class="kindle-cn-underline">无采</span>
 与奴奸，王强食，请上书。”即倍王去。王使人止之，莫能禁，乃自驾追捕太子。太子妄恶言，王械系太子宫中。<span class="kindle-cn-underline">孝</span>
 日益亲幸。王奇<span class="kindle-cn-underline">孝</span>
 材能，乃佩之王印，号曰将军，令居外宅，多给金钱，招致宾客。宾客来者，微知<span class="kindle-cn-underline">淮南</span>
 、<span class="kindle-cn-underline">衡山</span>
 有逆计，日夜从容劝之。王乃使<span class="kindle-cn-underline">孝</span>
 客<span class="kindle-cn-underline">江都</span>
 人<span class="kindle-cn-underline">救赫</span>
 、<span class="kindle-cn-underline">陈喜</span>
 作<img class="kindle-cn-inline-character" src="Image00238.jpg" alt="" />
 车镞矢，刻天子玺，将相军吏印。王日夜求壮士如<span class="kindle-cn-underline">周丘</span>
 等，数称引<span class="kindle-cn-underline">吴楚</span>
 反时计画，以约束。<span class="kindle-cn-underline">衡山王</span>
 非敢效<span class="kindle-cn-underline">淮南王</span>
 求即天子位，畏<span class="kindle-cn-underline">淮南</span>
 起并其国，以为<span class="kindle-cn-underline">淮南</span>
 已西，发兵定<span class="kindle-cn-underline">江淮</span>
 之间而有之，望如是。</p>
<p>
<span class="kindle-cn-underline">元朔</span>
 五年秋，<span class="kindle-cn-underline">衡山王</span>
 当朝，过<span class="kindle-cn-underline">淮南</span>
 ，<span class="kindle-cn-underline">淮南王</span>
 乃昆弟语，除前郤，约束反具。<span class="kindle-cn-underline">衡山王</span>
 即上书谢病，上赐书不朝。</p>
<p>
<span class="kindle-cn-underline">元朔</span>
 六年中，<span class="kindle-cn-underline">衡山王</span>
 使人上书请废太子<span class="kindle-cn-underline">爽</span>
 ，立<span class="kindle-cn-underline">孝</span>
 为太子。<span class="kindle-cn-underline">爽</span>
 闻，即使<a id="page693"></a>
 所善<span class="kindle-cn-underline">白嬴</span>
 之<span class="kindle-cn-underline">长安</span>
 上书，言<span class="kindle-cn-underline">孝</span>
 作<img class="kindle-cn-inline-character" src="Image00239.jpg" alt="" />
 车镞矢，与王御者奸，欲以败<span class="kindle-cn-underline">孝</span>
 。<span class="kindle-cn-underline">白嬴</span>
 至<span class="kindle-cn-underline">长安</span>
 ，未及上书，吏捕<span class="kindle-cn-underline">嬴</span>
 ，以<span class="kindle-cn-underline">淮南</span>
 事系。王闻<span class="kindle-cn-underline">爽</span>
 使<span class="kindle-cn-underline">白嬴</span>
 上书，恐言国阴事，即上书反告太子<span class="kindle-cn-underline">爽</span>
 所为不道弃市罪事。事下<span class="kindle-cn-underline">沛郡</span>
 治。<span class="kindle-cn-underline">元狩</span>
 元年冬，有司公卿下<span class="kindle-cn-underline">沛郡</span>
 求捕所与<span class="kindle-cn-underline">淮南</span>
 谋反者未得，得<span class="kindle-cn-underline">陈喜</span>
 于<span class="kindle-cn-underline">衡山王</span>
 子<span class="kindle-cn-underline">孝</span>
 家。吏劾<span class="kindle-cn-underline">孝</span>
 首匿<span class="kindle-cn-underline">喜</span>
 。<span class="kindle-cn-underline">孝</span>
 以为<span class="kindle-cn-underline">陈喜</span>
 雅数与王计谋反，恐其发之，闻律先自告除其罪，又疑太子使<span class="kindle-cn-underline">白嬴</span>
 上书发其事，即先自告，告所与谋反者<span class="kindle-cn-underline">救赫</span>
 、<span class="kindle-cn-underline">陈喜</span>
 等。廷尉治验，公卿请逮捕<span class="kindle-cn-underline">衡山王</span>
 治之。天子曰：“勿捕。”遣中尉<span class="kindle-cn-underline">安</span>
 、大行<span class="kindle-cn-underline">息</span>
 即问王，王具以情实对。吏皆围王宫而守之。中尉大行还，以闻，公卿请遣宗正、大行与<span class="kindle-cn-underline">沛郡</span>
 杂治王。王闻，即自刭杀。<span class="kindle-cn-underline">孝</span>
 先自告反，除其罪；坐与王御婢奸，弃市。王后<span class="kindle-cn-underline">徐来</span>
 亦坐蛊杀前王后<span class="kindle-cn-underline">乘舒</span>
 ，及太子<span class="kindle-cn-underline">爽</span>
 坐王告不孝，皆弃市。诸与<span class="kindle-cn-underline">衡山王</span>
 谋反者皆族。国除为<span class="kindle-cn-underline">衡山郡</span>
 。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-quxian">诗</span>
 之所谓“<span class="kindle-cn-underline">戎狄</span>
 是膺，<span class="kindle-cn-underline">荆舒</span>
 是惩”，信哉是言也。<span class="kindle-cn-underline">淮南</span>
 、<span class="kindle-cn-underline">衡山</span>
 亲为骨肉，疆土千里，列为诸侯，不务遵蕃臣职以承辅天子，而专挟邪僻之计，谋为畔逆，仍父子再亡国，各不终其身，为天下笑。此非独王过也，亦其俗薄，臣下渐靡使然也。夫<span class="kindle-cn-underline">荆楚</span>
 僳勇轻悍，好作乱，乃自古记之矣。</p>
</div>
</body>
</html>
