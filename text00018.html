<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史 记 卷 十 四十二诸侯年表第二</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page112"></a>
 史记卷十四<br/>
十二诸侯年表第二</h1>
<p>
<span class="kindle-cn-underline">太史公</span>
 读<span class="kindle-cn-quxian">春秋历谱谍</span>
 ，至<span class="kindle-cn-underline">周厉王</span>
 ，未尝不废书而叹也。曰：“呜呼，<span class="kindle-cn-underline">师挚</span>
 见之矣！<span class="kindle-cn-underline">纣</span>
 为象箸而<span class="kindle-cn-underline">箕子</span>
 唏。<span class="kindle-cn-underline">周</span>
 道缺，诗人本之衽席，<span class="kindle-cn-quxian">关雎</span>
 作。仁义陵迟，<span class="kindle-cn-quxian">鹿鸣</span>
 刺焉。及至<span class="kindle-cn-underline">厉王</span>
 ，以恶闻其过，公卿惧诛而祸作，<span class="kindle-cn-underline">厉王</span>
 遂奔于<span class="kindle-cn-underline">彘</span>
 ，乱自京师始，而共和行政焉。是后或力政，强乘弱，兴师不请天子。然挟王室之义，以讨伐为会盟主，政由<span class="kindle-cn-underline">五伯</span>
 ，诸侯恣行，淫侈不轨，贼臣篡子滋起矣。<span class="kindle-cn-underline">齐</span>
 、<span class="kindle-cn-underline">晋</span>
 、<span class="kindle-cn-underline">秦</span>
 、<span class="kindle-cn-underline">楚</span>
 其在<span class="kindle-cn-underline">成周</span>
 微甚，封或百里或五十里。<span class="kindle-cn-underline">晋</span>
 阻<span class="kindle-cn-underline">三河</span>
 ，<span class="kindle-cn-underline">齐</span>
 负<span class="kindle-cn-underline">东海</span>
 ，<span class="kindle-cn-underline">楚</span>
 介<span class="kindle-cn-underline">江淮</span>
 ，<span class="kindle-cn-underline">秦</span>
 因<span class="kindle-cn-underline">雍州</span>
 之固，四海迭兴，更为伯主，<span class="kindle-cn-underline">文武</span>
 所褒大封，皆威而服焉。是以<span class="kindle-cn-underline">孔子</span>
 明王道，干七十馀君，莫能用，故西观<span class="kindle-cn-underline">周室</span>
 ，论史记旧闻，兴于<span class="kindle-cn-underline">鲁</span>
 而次<span class="kindle-cn-quxian">春秋</span>
 ，上记<span class="kindle-cn-underline">隐</span>
 ，下至<span class="kindle-cn-underline">哀</span>
 之获麟，约其辞文，去其烦重，以制义法，王道备，人事浃。七十子之徒口受其传指，为有所刺讥褒讳挹损之文辞不可以书见也。<span class="kindle-cn-underline">鲁</span>
 君子<span class="kindle-cn-underline">左丘明</span>
 惧弟子人人异端，各安其意，失其真，故因<span class="kindle-cn-underline">孔子</span>
 史记具论其语，成<span class="kindle-cn-quxian">左氏春秋</span>
 。<span class="kindle-cn-underline">铎椒</span>
 为<span class="kindle-cn-underline">楚威王</span>
 傅，为王不能尽观<span class="kindle-cn-quxian">春秋</span>
 ，采取成败，卒四十章，为<span class="kindle-cn-quxian">铎氏微</span>
 。<span class="kindle-cn-underline">赵孝成王</span>
 时，其相<span class="kindle-cn-underline">虞卿</span>
 上采<span class="kindle-cn-quxian">春秋</span>
 ，下观近势，亦著八篇，为<span class="kindle-cn-quxian">虞氏春秋</span>
 。<span class="kindle-cn-underline">吕不韦</span>
 者，<span class="kindle-cn-underline">秦庄襄王</span>
 相，亦上观尚古，删拾<span class="kindle-cn-quxian">春秋</span>
 ，集<span class="kindle-cn-underline">六国</span>
 时事，以为八览、六论、十二纪，为<span class="kindle-cn-quxian">吕氏春秋</span>
 。及如<span class="kindle-cn-underline">荀卿</span>
 、<span class="kindle-cn-underline">孟子</span>
 、<span class="kindle-cn-underline">公孙固</span>
 、<span class="kindle-cn-underline">韩非</span>
 之徒，各往往捃摭<span class="kindle-cn-quxian">春秋</span>
 之文以著书，不可胜纪。<span class="kindle-cn-underline">汉</span>
 相<span class="kindle-cn-underline">张苍</span>
 历谱五德，上大夫<span class="kindle-cn-underline">董仲舒</span>
 推<span class="kindle-cn-quxian">春秋</span>
 义，颇著文焉。</p>
<p>
<span class="kindle-cn-underline">太史公</span>
 曰：儒者断其义，驰说者骋其辞，不务综其终始；历人取其年月，数家隆于神运，谱谍独记世谥，其辞略，欲一观诸要难。于是谱十二诸侯，自共和讫<span class="kindle-cn-underline">孔子</span>
 ，表见<span class="kindle-cn-quxian">春秋</span>
 、<span class="kindle-cn-quxian">国语</span>
 学者所讥盛衰大指著于篇，为成学治古文者要删焉。</p>
</div>
</body>
</html>
