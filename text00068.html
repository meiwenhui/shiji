<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷六十四司马穰苴列传第四</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page398"></a>
 史记卷六十四<br/>
司马穰苴列传第四</h1>
<p>
<span class="kindle-cn-underline">司马穰苴</span>
 者，<span class="kindle-cn-underline">田完</span>
 之苗裔也。<span class="kindle-cn-underline">齐景公</span>
 时，<span class="kindle-cn-underline">晋</span>
 伐<span class="kindle-cn-underline">阿</span>
 、<span class="kindle-cn-underline">甄</span>
 ，而<span class="kindle-cn-underline">燕</span>
 侵<span class="kindle-cn-underline">河上</span>
 ，<span class="kindle-cn-underline">齐</span>
 师败绩。<span class="kindle-cn-underline">景公</span>
 患之。<span class="kindle-cn-underline">晏婴</span>
 乃荐<span class="kindle-cn-underline">田穰苴</span>
 曰：“<span class="kindle-cn-underline">穰苴</span>
 虽<span class="kindle-cn-underline">田氏</span>
 庶孽，然其人文能附众，武能威敌，愿君试之。”<span class="kindle-cn-underline">景公</span>
 召<span class="kindle-cn-underline">穰苴</span>
 ，与语兵事，大说之，以为将军，将兵扞<span class="kindle-cn-underline">燕晋</span>
 之师。<span class="kindle-cn-underline">穰苴</span>
 曰：“臣素卑贱，君擢之闾伍之中，加之大夫之上，士卒未附，百姓不信，人微权轻，愿得君之宠臣，国之所尊，以监军，乃可。”于是<span class="kindle-cn-underline">景公</span>
 许之，使<span class="kindle-cn-underline">庄贾</span>
 往。<span class="kindle-cn-underline">穰苴</span>
 既辞，与<span class="kindle-cn-underline">庄贾</span>
 约曰：“旦日日中会于军门。”<span class="kindle-cn-underline">穰苴</span>
 先驰至军，立表下漏待<span class="kindle-cn-underline">贾</span>
 。<span class="kindle-cn-underline">贾</span>
 素骄贵，以为将已之军而己为监，不甚急；亲戚左右送之，留饮。日中而<span class="kindle-cn-underline">贾</span>
 不至。<span class="kindle-cn-underline">穰苴</span>
 则仆表决漏，入，行军勒兵，申明约束。约束既定，夕时，<span class="kindle-cn-underline">庄贾</span>
 乃至。<span class="kindle-cn-underline">穰苴</span>
 曰：“何后期为？”<span class="kindle-cn-underline">贾</span>
 谢曰：“不佞大夫亲戚送之，故留。”<span class="kindle-cn-underline">穰苴</span>
 曰：“将受命之日则忘其家，临军约束则忘其亲，援枹鼓之急则忘其身。今敌国深侵，邦内骚动，士卒暴露于境，君寝不安席，食不甘味，百姓之命皆悬于君，何谓相送乎！”召军正问曰：“军法期而后至者云何？”对曰：“当斩。”<span class="kindle-cn-underline">庄贾</span>
 惧，使人驰报<span class="kindle-cn-underline">景公</span>
 ，请救。既往，未及反，于是遂斩<span class="kindle-cn-underline">庄贾</span>
 以徇三军。三军之士皆振栗。久之，<span class="kindle-cn-underline">景公</span>
 遣使者持节赦<span class="kindle-cn-underline">贾</span>
 ，驰入军中。<span class="kindle-cn-underline">穰苴</span>
 曰：“将在军，君令有所不受。”问军正曰：“驰三军法何？”正曰：“当斩。”使者大惧。<span class="kindle-cn-underline">穰苴</span>
 曰：“君之使不可杀之。”乃斩其仆，车之左驸，马之左骖，以徇三军。遣使者还报，然后行。士卒次舍井灶饮食问疾医药，身自拊循之。悉取将军之资粮享士卒，身与士卒平分粮食，最比其羸弱者。三日而后勒兵。病者皆求行，争奋出为之赴战。<span class="kindle-cn-underline">晋</span>
 师闻之，为罢去。<span class="kindle-cn-underline">燕</span>
 师闻之，度水而解。于是追击之，遂取所亡封内故境而引兵归。未至国，释兵旅，解约束，誓盟而后入邑。<span class="kindle-cn-underline">景公</span>
 与诸大夫郊迎，劳师成礼，然后反归寝。既见<span class="kindle-cn-underline">穰苴</span>
 ，尊为大司马。<span class="kindle-cn-underline">田氏</span>
 日以益尊于<span class="kindle-cn-underline">齐</span>
 。</p>
<p>已而大夫<span class="kindle-cn-underline">鲍氏</span>
 、<span class="kindle-cn-underline">高</span>
 、<span class="kindle-cn-underline">国</span>
 之属害之，谮于<span class="kindle-cn-underline">景公</span>
 。<span class="kindle-cn-underline">景公</span>
 退<span class="kindle-cn-underline">穰苴</span>
 ，<span class="kindle-cn-underline">苴</span>
 发疾而死。<span class="kindle-cn-underline">田乞</span>
 、<span class="kindle-cn-underline">田豹</span>
 之徒由此怨<span class="kindle-cn-underline">高</span>
 、<span class="kindle-cn-underline">国</span>
 等。其后及<span class="kindle-cn-underline">田常</span>
 杀<span class="kindle-cn-underline">简公</span>
 ，尽灭<span class="kindle-cn-underline">高子</span>
 、<span class="kindle-cn-underline">国子</span>
 之族。至<span class="kindle-cn-underline">常</span>
 曾孙<span class="kindle-cn-underline">和</span>
 ，因自立，为<span class="kindle-cn-underline">齐威王</span>
 ，用兵行威，大放<span class="kindle-cn-underline">穰苴</span>
 之法，而诸侯<a id="page399"></a>
 朝<span class="kindle-cn-underline">齐</span>
 。</p>
<p>
<span class="kindle-cn-underline">齐威王</span>
 使大夫追论古者<span class="kindle-cn-quxian">司马兵法</span>
 而附<span class="kindle-cn-underline">穰苴</span>
 于其中，因号曰<span class="kindle-cn-quxian">司马穰苴兵法。</span>
<br/>
<br/>
</p>
<p>
<span class="kindle-cn-underline">太史公</span>
 曰：余读<span class="kindle-cn-quxian">司马兵法</span>
 ，闳廓深远，虽<span class="kindle-cn-underline">三代</span>
 征伐，未能竟其义，如其文也，亦少褒矣。若夫<span class="kindle-cn-underline">穰苴</span>
 ，区区为小国行师，何暇及<span class="kindle-cn-quxian">司马兵法</span>
 之揖让乎？世既多<span class="kindle-cn-quxian">司马兵法</span>
 ，以故不论，著<span class="kindle-cn-underline">穰苴</span>
 之列传焉。</p>
</div>
</body>
</html>
