<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷八十乐毅列传第二十</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page487"></a>
 史记卷八十<br/>
乐毅列传第二十</h1>
<p>
<span class="kindle-cn-underline">乐毅</span>
 者，其先祖曰<span class="kindle-cn-underline">乐羊</span>
 。<span class="kindle-cn-underline">乐羊</span>
 为<span class="kindle-cn-underline">魏文侯</span>
 将，伐取<span class="kindle-cn-underline">中山</span>
 ，<span class="kindle-cn-underline">魏文侯</span>
 封<span class="kindle-cn-underline">乐羊</span>
 以<span class="kindle-cn-underline">灵寿</span>
 。<span class="kindle-cn-underline">乐羊</span>
 死，葬于<span class="kindle-cn-underline">灵寿</span>
 ，其后子孙因家焉。<span class="kindle-cn-underline">中山</span>
 复国，至<span class="kindle-cn-underline">赵武灵王</span>
 时复灭<span class="kindle-cn-underline">中山</span>
 ，而<span class="kindle-cn-underline">乐氏</span>
 后有<span class="kindle-cn-underline">乐毅</span>
 。</p>
<p>
<span class="kindle-cn-underline">乐毅</span>
 贤，好兵，<span class="kindle-cn-underline">赵</span>
 人举之。及<span class="kindle-cn-underline">武灵王</span>
 有<span class="kindle-cn-underline">沙丘</span>
 之乱，乃去<span class="kindle-cn-underline">赵</span>
 适<span class="kindle-cn-underline">魏</span>
 。闻<span class="kindle-cn-underline">燕昭王</span>
 以<span class="kindle-cn-underline">子之</span>
 之乱而<span class="kindle-cn-underline">齐</span>
 大败<span class="kindle-cn-underline">燕</span>
 ，<span class="kindle-cn-underline">燕昭王</span>
 怨<span class="kindle-cn-underline">齐</span>
 ，未尝一日而忘报<span class="kindle-cn-underline">齐</span>
 也。<span class="kindle-cn-underline">燕</span>
 国小，辟远，力不能制，于是屈身下士，先礼<span class="kindle-cn-underline">郭隗</span>
 以招贤者。<span class="kindle-cn-underline">乐毅</span>
 于是为<span class="kindle-cn-underline">魏昭王</span>
 使于<span class="kindle-cn-underline">燕</span>
 ，<span class="kindle-cn-underline">燕王</span>
 以客礼待之。<span class="kindle-cn-underline">乐毅</span>
 辞让，遂委质为臣，<span class="kindle-cn-underline">燕昭王</span>
 以为亚卿，久之。</p>
<p>当是时，<span class="kindle-cn-underline">齐湣王</span>
 强，南败<span class="kindle-cn-underline">楚</span>
 相<span class="kindle-cn-underline">唐眜</span>
 于<span class="kindle-cn-underline">重丘</span>
 ，西摧<span class="kindle-cn-underline">三晋</span>
 于<span class="kindle-cn-underline">观津</span>
 ，遂与<span class="kindle-cn-underline">三晋</span>
 击<span class="kindle-cn-underline">秦</span>
 ，助<span class="kindle-cn-underline">赵</span>
 灭<span class="kindle-cn-underline">中山</span>
 ，破<span class="kindle-cn-underline">宋</span>
 ，广地千馀里。与<span class="kindle-cn-underline">秦昭王</span>
 争重为帝，已而复归之。诸侯皆欲背<span class="kindle-cn-underline">秦</span>
 而服于<span class="kindle-cn-underline">齐</span>
 。<span class="kindle-cn-underline">湣王</span>
 自矜，百姓弗堪。于是<span class="kindle-cn-underline">燕昭王</span>
 问伐<span class="kindle-cn-underline">齐</span>
 之事。<span class="kindle-cn-underline">乐毅</span>
 对曰：“<span class="kindle-cn-underline">齐</span>
 ，霸国之馀业也，地大人众，未易独攻也。王必欲伐之，莫如与<span class="kindle-cn-underline">赵</span>
 及<span class="kindle-cn-underline">楚</span>
 、<span class="kindle-cn-underline">魏</span>
 。”于是使<span class="kindle-cn-underline">乐毅</span>
 约<span class="kindle-cn-underline">赵惠文王</span>
 ，别使连<span class="kindle-cn-underline">楚</span>
 、<span class="kindle-cn-underline">魏</span>
 ，令<span class="kindle-cn-underline">赵</span>
 啗说<span class="kindle-cn-underline">秦</span>
 以伐<span class="kindle-cn-underline">齐</span>
 之利。诸侯害<span class="kindle-cn-underline">齐湣王</span>
 之骄暴，皆争合从与<span class="kindle-cn-underline">燕</span>
 伐<span class="kindle-cn-underline">齐</span>
 。<span class="kindle-cn-underline">乐毅</span>
 还报，<span class="kindle-cn-underline">燕昭王</span>
 悉起兵，使<span class="kindle-cn-underline">乐毅</span>
 为上将军，<span class="kindle-cn-underline">赵惠文王</span>
 以相国印授<span class="kindle-cn-underline">乐毅</span>
 。<span class="kindle-cn-underline">乐毅</span>
 于是并护<span class="kindle-cn-underline">赵</span>
 、<span class="kindle-cn-underline">楚</span>
 、<span class="kindle-cn-underline">韩</span>
 、<span class="kindle-cn-underline">魏</span>
 、<span class="kindle-cn-underline">燕</span>
 之兵以伐<span class="kindle-cn-underline">齐</span>
 ，破之<span class="kindle-cn-underline">济</span>
 西。诸侯兵罢归，而<span class="kindle-cn-underline">燕</span>
 军<span class="kindle-cn-underline">乐毅</span>
 独追，至于<span class="kindle-cn-underline">临菑</span>
 。<span class="kindle-cn-underline">齐湣王</span>
 之败<span class="kindle-cn-underline">济</span>
 西，亡走，保于<span class="kindle-cn-underline">莒</span>
 。<span class="kindle-cn-underline">乐毅</span>
 独留徇<span class="kindle-cn-underline">齐</span>
 ，<span class="kindle-cn-underline">齐</span>
 皆城守。<span class="kindle-cn-underline">乐毅</span>
 攻入<span class="kindle-cn-underline">临菑</span>
 ，尽取<span class="kindle-cn-underline">齐</span>
 宝财物祭器输之燕。<span class="kindle-cn-underline">燕昭王</span>
 大说，亲至<span class="kindle-cn-underline">济</span>
 上劳军，行赏飨士，封<span class="kindle-cn-underline">乐毅</span>
 于<span class="kindle-cn-underline">昌国</span>
 ，号为<span class="kindle-cn-underline">昌国君</span>
 。于是<span class="kindle-cn-underline">燕昭王</span>
 收<span class="kindle-cn-underline">齐</span>
 卤获以归，而使<span class="kindle-cn-underline">乐毅</span>
 复以兵平<span class="kindle-cn-underline">齐</span>
 城之不下者。</p>
<p>
<span class="kindle-cn-underline">乐毅</span>
 留徇<span class="kindle-cn-underline">齐</span>
 五岁，下<span class="kindle-cn-underline">齐</span>
 七十馀城，皆为郡县以属<span class="kindle-cn-underline">燕</span>
 ，唯独<span class="kindle-cn-underline">莒</span>
 、<span class="kindle-cn-underline">即墨</span>
 未服。会<span class="kindle-cn-underline">燕昭王</span>
 死，子立为<span class="kindle-cn-underline">燕惠王</span>
 。<span class="kindle-cn-underline">惠王</span>
 自为太子时尝不快于<span class="kindle-cn-underline">乐毅</span>
 ，及即位，<span class="kindle-cn-underline">齐</span>
 之<span class="kindle-cn-underline">田单</span>
 闻之，乃纵反间于<span class="kindle-cn-underline">燕</span>
 ，曰：“<span class="kindle-cn-underline">齐</span>
 城不下者两城耳。然所以不早拔者，闻<span class="kindle-cn-underline">乐毅</span>
 与<span class="kindle-cn-underline">燕</span>
 新王有隙，欲连兵且留<span class="kindle-cn-underline">齐</span>
 ，南面而王<span class="kindle-cn-underline">齐</span>
 。<span class="kindle-cn-underline">齐</span>
 之所患，唯恐他将之来。”于是<span class="kindle-cn-underline">燕惠王</span>
 固已疑<span class="kindle-cn-underline">乐毅</span>
 ，得<span class="kindle-cn-underline">齐</span>
 反间，乃使<span class="kindle-cn-underline">骑劫</span>
 代将，而召<span class="kindle-cn-underline">乐毅</span>
 。<span class="kindle-cn-underline"><a id="page488"></a>
 乐毅</span>
 知<span class="kindle-cn-underline">燕惠王</span>
 之不善代之，畏诛，遂西降<span class="kindle-cn-underline">赵</span>
 。<span class="kindle-cn-underline">赵</span>
 封<span class="kindle-cn-underline">乐毅</span>
 于<span class="kindle-cn-underline">观津</span>
 ，号曰<span class="kindle-cn-underline">望诸君</span>
 。尊宠<span class="kindle-cn-underline">乐毅</span>
 以警动于<span class="kindle-cn-underline">燕</span>
 、<span class="kindle-cn-underline">齐</span>
 。</p>
<p>
<span class="kindle-cn-underline">齐田单</span>
 后与<span class="kindle-cn-underline">骑劫</span>
 战，果设诈诳<span class="kindle-cn-underline">燕</span>
 军，遂破<span class="kindle-cn-underline">骑劫</span>
 于<span class="kindle-cn-underline">即墨</span>
 下，而转战逐<span class="kindle-cn-underline">燕</span>
 ，北至<span class="kindle-cn-underline">河</span>
 上，尽复得<span class="kindle-cn-underline">齐</span>
 城，而迎<span class="kindle-cn-underline">襄王</span>
 于<span class="kindle-cn-underline">莒</span>
 ，入于<span class="kindle-cn-underline">临菑</span>
 。</p>
<p>
<span class="kindle-cn-underline">燕惠王</span>
 后悔使<span class="kindle-cn-underline">骑劫</span>
 代<span class="kindle-cn-underline">乐毅</span>
 ，以故破军亡将失<span class="kindle-cn-underline">齐</span>
 ；又怨<span class="kindle-cn-underline">乐毅</span>
 之降<span class="kindle-cn-underline">赵</span>
 ，恐<span class="kindle-cn-underline">赵</span>
 用<span class="kindle-cn-underline">乐毅</span>
 而乘<span class="kindle-cn-underline">燕</span>
 之弊以伐<span class="kindle-cn-underline">燕</span>
 。<span class="kindle-cn-underline">燕惠王</span>
 乃使人让<span class="kindle-cn-underline">乐毅</span>
 ，且谢之曰：“先王举国而委将军，将军为<span class="kindle-cn-underline">燕</span>
 破<span class="kindle-cn-underline">齐</span>
 ，报先王之仇，天下莫不震动，寡人岂敢一日而忘将军之功哉！会先王弃群臣，寡人新即位，左右误寡人。寡人之使<span class="kindle-cn-underline">骑劫</span>
 代将军，为将军久暴露于外，故召将军且休，计事。将军过听，以与寡人有隙，遂捐<span class="kindle-cn-underline">燕</span>
 归<span class="kindle-cn-underline">赵</span>
 。将军自为计则可矣，而亦何以报先王之所以遇将军之意乎？”<span class="kindle-cn-underline">乐毅</span>
 报遗<span class="kindle-cn-underline">燕惠王</span>
 书曰：</p>
<div class="kindle-cn-para-2em-indent">
<p>臣不佞，不能奉承王命，以顺左右之心，恐伤先王之明，有害足下之义，故遁逃走<span class="kindle-cn-underline">赵</span>
 。今足下使人数之以罪，臣恐侍御者不察先王之所以畜幸臣之理，又不白臣之所以事先王之心，故敢以书对。</p>
<p>臣闻贤圣之君不以禄私亲，其功多者赏之，其能当者处之。故察能而授官者，成功之君也；论行而结交者，立名之士也。臣窃观先王之举也，见有高世主之心，故假节于<span class="kindle-cn-underline">魏</span>
 ，以身得察于<span class="kindle-cn-underline">燕</span>
 。先王过举，厕之宾客之中，立之群臣之上，不谋父兄，以为亚卿。臣窃不自知，自以为奉令承教，可幸无罪，故受令而不辞。</p>
<p>先王命之曰：“我有积怨深怒于<span class="kindle-cn-underline">齐</span>
 ，不量轻弱，而欲以<span class="kindle-cn-underline">齐</span>
 为事。”臣曰：“夫<span class="kindle-cn-underline">齐</span>
 ，霸国之馀业而最胜之遗事也。练于兵甲，习于战攻。王若欲伐之，必与天下图之。与天下图之，莫若结于<span class="kindle-cn-underline">赵</span>
 。且又<span class="kindle-cn-underline">淮</span>
 北、<span class="kindle-cn-underline">宋</span>
 地，<span class="kindle-cn-underline">楚魏</span>
 之所欲也，<span class="kindle-cn-underline">赵</span>
 若许而约，四国攻之，<span class="kindle-cn-underline">齐</span>
 可大破也。”先王以为然，具符节南使臣于<span class="kindle-cn-underline">赵</span>
 。顾反命，起兵击<span class="kindle-cn-underline">齐</span>
 。以天之道，先王之灵，<span class="kindle-cn-underline">河北</span>
 之地随先王而举之<span class="kindle-cn-underline">济上</span>
 。<span class="kindle-cn-underline">济上</span>
 之军受命击<span class="kindle-cn-underline">齐</span>
 ，大败<span class="kindle-cn-underline">齐</span>
 人。轻卒锐兵，长驱至国。<span class="kindle-cn-underline">齐王</span>
 遁而走<span class="kindle-cn-underline">莒</span>
 ，仅以身免；珠玉财宝车甲珍器尽收入于<span class="kindle-cn-underline">燕</span>
 。<span class="kindle-cn-underline">齐</span>
 器设于<span class="kindle-cn-underline">宁台</span>
 ，大吕陈于<span class="kindle-cn-underline">元英</span>
 ，故鼎反乎<span class="kindle-cn-underline">磿室</span>
 ，<span class="kindle-cn-underline">蓟丘</span>
 之植植于<span class="kindle-cn-underline">汶</span>
 篁，自<span class="kindle-cn-underline">五伯</span>
 已来，功未有及先王者也。先王以为慊于志，故裂地而封之，使得比小国诸侯。臣窃不自知，自以为奉命承教，可幸无罪，是以受命不辞。</p>
<p>臣闻贤圣之君，功立而不废，故著于<span class="kindle-cn-quxian">春秋</span>
 ；蚤知之士，名成而不毁，故称于后世。若先王之报怨雪耻，夷万乘之强国，收八百岁之蓄积，及至弃群臣之日，馀教未衰，执政任事之臣，修法令，慎庶孽，施及<a id="page489"></a>
 乎萌隶，皆可以教后世。</p>
<p>臣闻之，善作者不必善成，善始者不必善终。昔<span class="kindle-cn-underline">伍子胥</span>
 说听于<span class="kindle-cn-underline">阖闾</span>
 ，而<span class="kindle-cn-underline">吴王</span>
 远迹至<span class="kindle-cn-underline">郢</span>
 ；<span class="kindle-cn-underline">夫差</span>
 弗是也，赐之鸱夷而浮之<span class="kindle-cn-underline">江</span>
 。<span class="kindle-cn-underline">吴王</span>
 不寤先论之可以立功，故沉<span class="kindle-cn-underline">子胥</span>
 而不悔；<span class="kindle-cn-underline">子胥</span>
 不蚤见主之不同量，是以至于入<span class="kindle-cn-underline">江</span>
 而不化。</p>
<p>夫免身立功，以明先王之迹，臣之上计也。离毁辱之诽谤，堕先王之名，臣之所大恐也。临不测之罪，以幸为利，义之所不敢出也。</p>
<p>臣闻古之君子，交绝不出恶声；忠臣去国，不洁其名。臣虽不佞，数奉教于君子矣。恐侍御者之亲左右之说，不察疏远之行，故敢献书以闻，唯君王之留意焉。</p>
</div>
<p>于是<span class="kindle-cn-underline">燕王</span>
 复以<span class="kindle-cn-underline">乐毅</span>
 子<span class="kindle-cn-underline">乐閒</span>
 为<span class="kindle-cn-underline">昌国君</span>
 ；而<span class="kindle-cn-underline">乐毅</span>
 往来复通<span class="kindle-cn-underline">燕</span>
 ，<span class="kindle-cn-underline">燕</span>
 、<span class="kindle-cn-underline">赵</span>
 以为客卿。<span class="kindle-cn-underline">乐毅</span>
 卒于<span class="kindle-cn-underline">赵</span>
 。<br/>
<br/>
</p>
<p>
<span class="kindle-cn-underline">乐閒</span>
 居<span class="kindle-cn-underline">燕</span>
 三十馀年，<span class="kindle-cn-underline">燕王喜</span>
 用其相<span class="kindle-cn-underline">栗腹</span>
 之计，欲攻<span class="kindle-cn-underline">赵</span>
 ，而问<span class="kindle-cn-underline">昌国君乐閒</span>
 。<span class="kindle-cn-underline">乐閒</span>
 曰：“<span class="kindle-cn-underline">赵</span>
 ，四战之国也，其民习兵，伐之不可。”<span class="kindle-cn-underline">燕王</span>
 不听，遂伐<span class="kindle-cn-underline">赵</span>
 。<span class="kindle-cn-underline">赵</span>
 使<span class="kindle-cn-underline">廉颇</span>
 击之，大破<span class="kindle-cn-underline">栗腹</span>
 之军于<span class="kindle-cn-underline">鄗</span>
 ，禽<span class="kindle-cn-underline">栗腹</span>
 、<span class="kindle-cn-underline">乐乘</span>
 。<span class="kindle-cn-underline">乐乘</span>
 者，<span class="kindle-cn-underline">乐閒</span>
 之宗也。于是<span class="kindle-cn-underline">乐閒</span>
 奔<span class="kindle-cn-underline">赵</span>
 ，<span class="kindle-cn-underline">赵</span>
 遂围<span class="kindle-cn-underline">燕</span>
 。<span class="kindle-cn-underline">燕</span>
 重割地以与<span class="kindle-cn-underline">赵</span>
 和，<span class="kindle-cn-underline">赵</span>
 乃解而去。</p>
<p>
<span class="kindle-cn-underline">燕王</span>
 恨不用<span class="kindle-cn-underline">乐閒</span>
 ，<span class="kindle-cn-underline">乐閒</span>
 既在<span class="kindle-cn-underline">赵</span>
 ，乃遗<span class="kindle-cn-underline">乐閒</span>
 书曰：“<span class="kindle-cn-underline">纣</span>
 之时，<span class="kindle-cn-underline">箕子</span>
 不用，犯谏不怠，以冀其听；<span class="kindle-cn-underline">商容</span>
 不达，身只辱焉，以冀其变。及民志不入，狱囚自出，然后二子退隐。故<span class="kindle-cn-underline">纣</span>
 负桀暴之累，二子不失忠圣之名。何者？其忧患之尽矣。今寡人虽愚，不若<span class="kindle-cn-underline">纣</span>
 之暴也；<span class="kindle-cn-underline">燕</span>
 民虽乱，不若<span class="kindle-cn-underline">殷</span>
 民之甚也。室有语，不相尽以告怜里。二者，寡人不为君取也。”</p>
<p>
<span class="kindle-cn-underline">乐閒</span>
 、<span class="kindle-cn-underline">乐乘</span>
 怨<span class="kindle-cn-underline">燕</span>
 不听其计，二人卒留<span class="kindle-cn-underline">赵</span>
 。<span class="kindle-cn-underline">赵</span>
 封<span class="kindle-cn-underline">乐乘</span>
 为<span class="kindle-cn-underline">武襄君</span>
 。</p>
<p>其明年，<span class="kindle-cn-underline">乐乘</span>
 、<span class="kindle-cn-underline">廉颇</span>
 为<span class="kindle-cn-underline">赵</span>
 围<span class="kindle-cn-underline">燕</span>
 ，<span class="kindle-cn-underline">燕</span>
 重礼以和，乃解。后五岁，<span class="kindle-cn-underline">赵孝成王</span>
 卒。<span class="kindle-cn-underline">襄王</span>
 使<span class="kindle-cn-underline">乐乘</span>
 代<span class="kindle-cn-underline">廉颇</span>
 。<span class="kindle-cn-underline">廉颇</span>
 攻<span class="kindle-cn-underline">乐乘</span>
 ，<span class="kindle-cn-underline">乐乘</span>
 走，<span class="kindle-cn-underline">廉颇</span>
 亡入<span class="kindle-cn-underline">魏</span>
 。其后十六年而<span class="kindle-cn-underline">秦</span>
 灭<span class="kindle-cn-underline">赵</span>
 。<br/>
<br/>
</p>
<p>其后二十馀年，<span class="kindle-cn-underline">高帝</span>
 过<span class="kindle-cn-underline">赵</span>
 ，问：“<span class="kindle-cn-underline">乐毅</span>
 有后世乎？”对曰：“有<span class="kindle-cn-underline">乐叔</span>
 。”<span class="kindle-cn-underline">高帝</span>
 封之<span class="kindle-cn-underline">乐卿</span>
 ，号曰<span class="kindle-cn-underline">华成君</span>
 。<span class="kindle-cn-underline">华成君</span>
 ，<span class="kindle-cn-underline">乐毅</span>
 之孙也。而<span class="kindle-cn-underline">乐氏</span>
 之族有<span class="kindle-cn-underline">乐瑕公</span>
 、<span class="kindle-cn-underline">乐臣公</span>
 ，<span class="kindle-cn-underline">赵</span>
 且为<span class="kindle-cn-underline">秦</span>
 所灭，亡之<span class="kindle-cn-underline">齐高密</span>
 。<span class="kindle-cn-underline">乐臣公</span>
 善修<span class="kindle-cn-underline">黄帝</span>
 、<span class="kindle-cn-underline">老子</span>
 之言，显闻于<span class="kindle-cn-underline">齐</span>
 ，称贤师。<br/>
<br/>
</p>
<p>
<span class="kindle-cn-underline">太史公</span>
 曰：始<span class="kindle-cn-underline">齐</span>
 之<span class="kindle-cn-underline">蒯通</span>
 及<span class="kindle-cn-underline">主父偃</span>
 读<span class="kindle-cn-underline">乐毅</span>
 之<span class="kindle-cn-quxian">报燕王书</span>
 ，未尝不废书而泣<a id="page490"></a>
 也。<span class="kindle-cn-underline">乐臣公</span>
 学<span class="kindle-cn-underline">黄帝</span>
 、<span class="kindle-cn-underline">老子</span>
 ，其本师号曰<span class="kindle-cn-underline">河上丈人</span>
 ，不知其所出。<span class="kindle-cn-underline">河上丈人</span>
 教<span class="kindle-cn-underline">安期生</span>
 ，<span class="kindle-cn-underline">安期生</span>
 教<span class="kindle-cn-underline">毛翕公</span>
 ，<span class="kindle-cn-underline">毛翕公</span>
 教<span class="kindle-cn-underline">乐瑕公</span>
 ，<span class="kindle-cn-underline">乐瑕公</span>
 教<span class="kindle-cn-underline">乐臣公</span>
 ，<span class="kindle-cn-underline">乐臣公</span>
 教<span class="kindle-cn-underline">盖公</span>
 。<span class="kindle-cn-underline">盖公</span>
 教于<span class="kindle-cn-underline">齐高密</span>
 、<span class="kindle-cn-underline">胶西</span>
 ，为<span class="kindle-cn-underline">曹相国</span>
 师。</p>
</div>
</body>
</html>
