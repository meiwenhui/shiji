<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百一十二平津侯主父列传第五十二</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page655"></a>
 史记卷一百一十二<br/>
平津侯主父列传第五十二</h1>
<p>丞相<span class="kindle-cn-underline">公孙弘</span>
 者，<span class="kindle-cn-underline">齐菑川国薛县</span>
 人也，字<span class="kindle-cn-underline">季</span>
 。少时为<span class="kindle-cn-underline">薛</span>
 狱吏，有罪，免。家贫，牧豕海上。年四十馀，乃学<span class="kindle-cn-quxian">春秋</span>
 杂说。养后母孝谨。</p>
<p>
<span class="kindle-cn-underline">建元</span>
 元年，天子初即位，招贤良文学之士。是时<span class="kindle-cn-underline">弘</span>
 年六十，征以贤良为博士。使<span class="kindle-cn-underline">匈奴</span>
 ，还报，不合上意，上怒，以为不能，<span class="kindle-cn-underline">弘</span>
 乃病免归。</p>
<p>
<span class="kindle-cn-underline">元光</span>
 五年，有诏征文学，<span class="kindle-cn-underline">菑川国</span>
 复推上<span class="kindle-cn-underline">公孙弘</span>
 。<span class="kindle-cn-underline">弘</span>
 让谢国人曰：“臣已尝西应命，以不能罢归，愿更推选。”国人固推<span class="kindle-cn-underline">弘</span>
 ，<span class="kindle-cn-underline">弘</span>
 至太常。太常令所征儒士各对策，百馀人，<span class="kindle-cn-underline">弘</span>
 第居下。策奏，天子擢<span class="kindle-cn-underline">弘</span>
 对为第一。召入见，状貌甚丽，拜为博士。是时通<span class="kindle-cn-underline">西南夷</span>
 道，置郡，<span class="kindle-cn-underline">巴蜀</span>
 民苦之，诏使<span class="kindle-cn-underline">弘</span>
 视之。还奏事，盛毁<span class="kindle-cn-underline">西南夷</span>
 无所用，上不听。</p>
<p>
<span class="kindle-cn-underline">弘</span>
 为人恢奇多闻，常称以为人主病不广大，人臣病不俭节。<span class="kindle-cn-underline">弘</span>
 为布被，食不重肉。后母死，服丧三年。每朝会议，开陈其端，令人主自择，不肯面折庭争。于是天子察其行敦厚，辩论有馀，习文法吏事，而又缘饰以儒术，上大说之。二岁中，至左内史。<span class="kindle-cn-underline">弘</span>
 奏事，有不可，不庭辩之。尝与主爵都尉<span class="kindle-cn-underline">汲黯</span>
 请间，<span class="kindle-cn-underline">汲黯</span>
 先发之，<span class="kindle-cn-underline">弘</span>
 推其后，天子常说，所言皆听，以此日益亲贵。尝与公卿约议，至上前，皆倍其约以顺上旨。<span class="kindle-cn-underline">汲黯</span>
 庭诘<span class="kindle-cn-underline">弘</span>
 曰：“<span class="kindle-cn-underline">齐</span>
 人多诈而无情实，始与臣等建此议，今皆倍之，不忠。”上问<span class="kindle-cn-underline">弘</span>
 。<span class="kindle-cn-underline">弘</span>
 谢曰：“夫知臣者以臣为忠，不知臣者以臣为不忠。”上然<span class="kindle-cn-underline">弘</span>
 言。左右幸臣每毁<span class="kindle-cn-underline">弘</span>
 ，上益厚遇之。</p>
<p>
<span class="kindle-cn-underline">元朔</span>
 三年，<span class="kindle-cn-underline">张欧</span>
 免，以<span class="kindle-cn-underline">弘</span>
 为御史大夫。是时通<span class="kindle-cn-underline">西南夷</span>
 ，东置<span class="kindle-cn-underline">沧海</span>
 ，北筑<span class="kindle-cn-underline">朔方</span>
 之郡。<span class="kindle-cn-underline">弘</span>
 数谏，以为罢敝中国以奉无用之地，愿罢之。于是天子乃使<span class="kindle-cn-underline">朱买臣</span>
 等难<span class="kindle-cn-underline">弘</span>
 置<span class="kindle-cn-underline">朔方</span>
 之便。发十策，<span class="kindle-cn-underline">弘</span>
 不得一。<span class="kindle-cn-underline">弘</span>
 乃谢曰：“<span class="kindle-cn-underline">山东</span>
 鄙人，不知其便若是，愿罢<span class="kindle-cn-underline">西南夷</span>
 、<span class="kindle-cn-underline">沧海</span>
 而专奉<span class="kindle-cn-underline">朔方</span>
 。”上乃许之。</p>
<p>
<span class="kindle-cn-underline">汲黯</span>
 曰：“<span class="kindle-cn-underline">弘</span>
 位在三公，奉禄甚多，然为布被，此诈也。”上问<span class="kindle-cn-underline">弘</span>
 。<span class="kindle-cn-underline">弘</span>
 谢曰：“有之。夫九卿与臣善者无过<span class="kindle-cn-underline">黯</span>
 ，然今日庭诘<span class="kindle-cn-underline">弘</span>
 ，诚中<span class="kindle-cn-underline">弘</span>
 之病。夫以三公为布被，诚饰诈欲以钓名。且臣闻<span class="kindle-cn-underline">管仲</span>
 相<span class="kindle-cn-underline">齐</span>
 ，有三归，侈拟于君，<span class="kindle-cn-underline">桓公</span>
 以<a id="page656"></a>
 霸，亦上僭于君。<span class="kindle-cn-underline">晏婴</span>
 相<span class="kindle-cn-underline">景公</span>
 ，食不重肉，妾不衣丝，<span class="kindle-cn-underline">齐国</span>
 亦治，此下比于民。今臣<span class="kindle-cn-underline">弘</span>
 位为御史大夫，而为布被，自九卿以下至于小吏，无差，诚如<span class="kindle-cn-underline">汲</span>
 <span class="kindle-cn-underline">黯</span>
 言。且无<span class="kindle-cn-underline">汲黯</span>
 忠，陛下安得闻此言。”天子以为谦让，愈益厚之。卒以<span class="kindle-cn-underline">弘</span>
 为丞相，封<span class="kindle-cn-underline">平津侯</span>
 。</p>
<p>
<span class="kindle-cn-underline">弘</span>
 为人意忌，外宽内深。诸尝与<span class="kindle-cn-underline">弘</span>
 有郤者，虽详与善，阴报其祸。杀<span class="kindle-cn-underline">主父偃</span>
 ，徙<span class="kindle-cn-underline">董仲舒</span>
 于<span class="kindle-cn-underline">胶西</span>
 ，皆<span class="kindle-cn-underline">弘</span>
 之力也。食一肉脱粟之饭。故人所善宾客，仰衣食，<span class="kindle-cn-underline">弘</span>
 奉禄皆以给之，家无所馀。士亦以此贤之。</p>
<p>
<span class="kindle-cn-underline">淮南</span>
 、<span class="kindle-cn-underline">衡山</span>
 谋反，治党与方急。<span class="kindle-cn-underline">弘</span>
 病甚，自以为无功而封，位至丞相，宜佐明主填抚国家，使人由臣子之道。今诸侯有畔逆之计，此皆宰相奉职不称，恐窃病死，无以塞责。乃上书曰：“臣闻天下之通道五，所以行之者三。曰君臣，父子，兄弟，夫妇，长幼之序，此五者天下之通道也。智，仁，勇，此三者天下之通德，所以行之者也。故曰‘力行近乎仁，好问近乎智，知耻近乎勇’。知此三者，则知所以自治；知所以自治，然后知所以治人。天下未有不能自治而能治人者也，此百世不易之道也。今陛下躬行大孝，鉴<span class="kindle-cn-underline">三王</span>
 ，建<span class="kindle-cn-underline">周</span>
 道，兼<span class="kindle-cn-underline">文武</span>
 ，厉贤予禄，量能授官。今臣<span class="kindle-cn-underline">弘</span>
 罢驽之质，无汗马之劳，陛下过意擢臣<span class="kindle-cn-underline">弘</span>
 卒伍之中，封为列侯，致位三公。臣<span class="kindle-cn-underline">弘</span>
 行能不足以称，素有负薪之病，恐先狗马填沟壑，终无以报德塞责。愿归侯印，乞骸骨，避贤者路。”天子报曰：“古者赏有功，褒有德，守成尚文，遭遇右武，未有易此者也。朕宿昔庶几获承尊位，惧不能宁，惟所与共为治者，君宜知之。盖君子善善恶恶，君若谨行，常在朕躬。君不幸罹霜露之病，何恙不已，乃上书归侯，乞骸骨，是章朕之不德也。今事少闲，君其省思虑，一精神，辅以医药。”因赐告牛酒杂帛。居数月，病有瘳，视事。</p>
<p>
<span class="kindle-cn-underline">元狩</span>
 二年，<span class="kindle-cn-underline">弘</span>
 病，竟以丞相终。子<span class="kindle-cn-underline">度</span>
 嗣为<span class="kindle-cn-underline">平津侯</span>
 。<span class="kindle-cn-underline">度</span>
 为<span class="kindle-cn-underline">山阳</span>
 太守十馀岁，坐法失侯。<br/>
<br/>
</p>
<p>
<span class="kindle-cn-underline">主父偃</span>
 者，<span class="kindle-cn-underline">齐临菑</span>
 人也。学长短纵横之术，晚乃学<span class="kindle-cn-quxian">易</span>
 、<span class="kindle-cn-quxian">春秋</span>
 、百家言。游<span class="kindle-cn-underline">齐</span>
 诸生间，莫能厚遇也。<span class="kindle-cn-underline">齐</span>
 诸儒生相与排摈，不容于<span class="kindle-cn-underline">齐</span>
 。家贫，假贷无所得，乃北游<span class="kindle-cn-underline">燕</span>
 、<span class="kindle-cn-underline">赵</span>
 、<span class="kindle-cn-underline">中山</span>
 ，皆莫能厚遇，为客甚困。<span class="kindle-cn-underline">孝武元光</span>
 元年中，以为诸侯莫足游者，乃西入关见<span class="kindle-cn-underline">卫将军</span>
 。<span class="kindle-cn-underline">卫将军</span>
 数言上，上不召。资用乏，留久，诸公宾客多厌之，乃上书阙下。朝奏，暮召入见。所言九事，其八事为律令，一事谏伐<span class="kindle-cn-underline">匈奴</span>
 。其辞曰：</p>
<div class="kindle-cn-para-2em-indent">
<p>臣闻明主不恶切谏以博观，忠臣不敢避重诛以直谏，是故事无遗策而功流万世。今臣不敢隐忠避死以效愚计，愿陛下幸赦而少察之。</p>
<p><a id="page657"></a>
 <span class="kindle-cn-quxian">司马法</span>
 曰：“国虽大，好战必亡；天下虽平，忘战必危。”天下既平，天子大凯，春搜秋狝，诸侯春振旅，秋治兵，所以不忘战也。且夫怒者逆德也，兵者凶器也，争者末节也。古之人君一怒必伏尸流血，故圣王重行之。夫务战胜穷武事者，未有不悔者也。昔<span class="kindle-cn-underline">秦皇帝</span>
 任战胜之威，蚕食天下，并吞战国，海内为一，功齐<span class="kindle-cn-underline">三代</span>
 。务胜不休，欲攻<span class="kindle-cn-underline">匈奴</span>
 ，<span class="kindle-cn-underline">李斯</span>
 谏曰：“不可。夫<span class="kindle-cn-underline">匈奴</span>
 无城郭之居，委积之守，迁徙鸟举，难得而制也。轻兵深入，粮食必绝；踵粮以行，重不及事。得其地不足以为利也，遇其民不可役而守也。胜必杀之，非民父母也。靡獘中国，快心<span class="kindle-cn-underline">匈奴</span>
 ，非长策也。”<span class="kindle-cn-underline">秦皇帝</span>
 不听，遂使<span class="kindle-cn-underline">蒙恬</span>
 将兵攻<span class="kindle-cn-underline">胡</span>
 ，辟地千里，以<span class="kindle-cn-underline">河</span>
 为境。地固泽卤，不生五谷。然后发天下丁男以守<span class="kindle-cn-underline">北河</span>
 。暴兵露师十有馀年，死者不可胜数，终不能逾<span class="kindle-cn-underline">河</span>
 而北。是岂人众不足，兵革不备哉？其势不可也。又使天下蜚刍挽粟，起于<span class="kindle-cn-underline">黄</span>
 、<span class="kindle-cn-underline">腄</span>
 、<span class="kindle-cn-underline">琅邪</span>
 负海之郡，转输<span class="kindle-cn-underline">北河</span>
 ，率三十钟而致一石。男子疾耕不足于粮饷，女子纺绩不足于帷幕。百姓靡敝，孤寡老弱不能相养，道路死者相望，盖天下始畔<span class="kindle-cn-underline">秦</span>
 也。</p>
<p>及至<span class="kindle-cn-underline">高皇帝</span>
 定天下，略地于边，闻<span class="kindle-cn-underline">匈奴</span>
 聚于<span class="kindle-cn-underline">代谷</span>
 之外而欲击之。御史<span class="kindle-cn-underline">成</span>
 进谏曰：“不可。夫<span class="kindle-cn-underline">匈奴</span>
 之性，兽聚而鸟散，从之如搏影。今以陛下盛德攻<span class="kindle-cn-underline">匈奴</span>
 ，臣窃危之。”<span class="kindle-cn-underline">高帝</span>
 不听，遂北至于<span class="kindle-cn-underline">代谷</span>
 ，果有<span class="kindle-cn-underline">平城</span>
 之围。<span class="kindle-cn-underline">高皇帝</span>
 盖悔之甚，乃使<span class="kindle-cn-underline">刘敬</span>
 往结和亲之约，然后天下忘干戈之事。故兵法曰“兴师十万，日费千金”。夫<span class="kindle-cn-underline">秦</span>
 常积众暴兵数十万人，虽有覆军杀将系虏单于之功，亦适足以结怨深仇，不足以偿天下之费。夫上虚府库，下敝百姓，甘心于外国，非完事也。夫<span class="kindle-cn-underline">匈奴</span>
 难得而制，非一世也。行盗侵驱，所以为业也，天性固然。上及<span class="kindle-cn-underline">虞夏殷周</span>
 ，固弗程督，禽兽畜之，不属为人。夫上不观<span class="kindle-cn-underline">虞夏殷周</span>
 之统，而下循近世之失，此臣之所大忧，百姓之所疾苦也。且夫兵久则变生，事苦则虑易。乃使边境之民獘靡愁苦而有离心，将吏相疑而外市，故<span class="kindle-cn-underline">尉佗</span>
 、<span class="kindle-cn-underline">章邯</span>
 得以成其私也。夫<span class="kindle-cn-underline">秦</span>
 政之所以不行者，权分乎二子，此得失之效也。故<span class="kindle-cn-quxian">周书</span>
 曰“安危在出令，存亡在所用”。愿陛下详察之，少加意而熟虑焉。是时<span class="kindle-cn-underline">赵</span>
 人<span class="kindle-cn-underline">徐乐</span>
 、<span class="kindle-cn-underline">齐</span>
 人<span class="kindle-cn-underline">严安</span>
 俱上书言世务，各一事。<span class="kindle-cn-underline">徐乐</span>
 曰：</p>
<p>臣闻天下之患在于土崩，不在于瓦解，古今一也。何谓土崩？<span class="kindle-cn-underline">秦</span>
 之末世是也。<span class="kindle-cn-underline">陈涉</span>
 无千乘之尊，尺土之地，身非王公大人名族之后，无乡曲之誉，非有<span class="kindle-cn-underline">孔</span>
 、<span class="kindle-cn-underline">墨</span>
 、<span class="kindle-cn-underline">曾子</span>
 之贤，<span class="kindle-cn-underline">陶朱</span>
 、<span class="kindle-cn-underline">猗顿</span>
 之富也，然起穷巷，奋棘矜，偏袒大呼而天下从风，此其故何也？由民困而主不恤，下怨而<a id="page658"></a>
 上不知，俗已乱而政不修，此三者<span class="kindle-cn-underline">陈涉</span>
 之所以为资也。是之谓土崩。故曰天下之患在于土崩。何谓瓦解？<span class="kindle-cn-underline">吴</span>
 、<span class="kindle-cn-underline">楚</span>
 、<span class="kindle-cn-underline">齐</span>
 、<span class="kindle-cn-underline">赵</span>
 之兵是也。七国谋为大逆，号皆称万乘之君，带甲数十万，威足以严其境内，财足以劝其士民，然不能西攘尺寸之地而身为禽于中原者，此其故何也？非权轻于匹夫而兵弱于<span class="kindle-cn-underline">陈涉</span>
 也，当是之时，先帝之德泽未衰而安土乐俗之民众，故诸侯无境外之助。此之谓瓦解，故曰天下之患不在瓦解。由是观之，天下诚有土崩之势，虽布衣穷处之士或首恶而危海内，<span class="kindle-cn-underline">陈涉</span>
 是也。况<span class="kindle-cn-underline">三晋</span>
 之君或存乎！天下虽未有大治也，诚能无土崩之势，虽有强国劲兵不得旋踵而身为禽矣，<span class="kindle-cn-underline">吴</span>
 、<span class="kindle-cn-underline">楚</span>
 、<span class="kindle-cn-underline">齐</span>
 、<span class="kindle-cn-underline">赵</span>
 是也。况群臣百姓能为乱乎哉！此二体者，安危之明要也，贤主所留意而深察也。</p>
<p>间者<span class="kindle-cn-underline">关东</span>
 五谷不登，年岁未复，民多穷困，重之以边境之事，推数循理而观之，则民且有不安其处者矣。不安故易动。易动者，土崩之势也。故贤主独观万化之原，明于安危之机，修之庙堂之上，而销未形之患。其要，期使天下无土崩之势而已矣。故虽有强国劲兵，陛下逐走兽，射蜚鸟，弘游燕之囿，淫纵恣之观，极驰骋之乐，自若也。金石丝竹之声不绝于耳，帷帐之私俳优侏儒之笑不乏于前，而天下无宿忧。名何必<span class="kindle-cn-underline">汤武</span>
 ，俗何必<span class="kindle-cn-underline">成康</span>
 ！虽然，臣窃以为陛下天然之圣，宽仁之资，而诚以天下为务，则<span class="kindle-cn-underline">汤武</span>
 之名不难侔，而<span class="kindle-cn-underline">成康</span>
 之俗可复兴也。此二体者立，然后处尊安之实，扬名广誉于当世，亲天下而服四夷，馀恩遗德为数世隆，南面负扆摄袂而揖王公，此陛下之所服也。臣闻图王不成，其敝足以安。安则陛下何求而不得，何为而不成，何征而不服乎哉！</p>
<p class="kindle-cn-para-left">严安上书曰：</p>
<p>臣闻<span class="kindle-cn-underline">周</span>
 有天下，其治三百馀岁，<span class="kindle-cn-underline">成康</span>
 其隆也，刑错四十馀年而不用。及其衰也，亦三百馀岁，故<span class="kindle-cn-underline">五伯</span>
 更起。<span class="kindle-cn-underline">五伯</span>
 者，常佐天子兴利除害，诛暴禁邪，匡正海内，以尊天子。<span class="kindle-cn-underline">五伯</span>
 既没，贤圣莫续，天子孤弱，号令不行。诸侯恣行，强陵弱，众暴寡，<span class="kindle-cn-underline">田常</span>
 篡<span class="kindle-cn-underline">齐</span>
 ，六卿分<span class="kindle-cn-underline">晋</span>
 ，并为战国，此民之始苦也。于是强国务攻，弱国备守，合从连横，驰车击毂，介胄生虮虱，民无所告诉。</p>
<p>及至<span class="kindle-cn-underline">秦王</span>
 ，蚕食天下，并吞战国，称号曰皇帝，主海内之政，坏诸侯之城，销其兵，铸以为钟虡，示不复用。元元黎民得免于战国，逢明天子，人人自以为更生。向使<span class="kindle-cn-underline">秦</span>
 缓其刑罚，薄赋敛，省繇役，贵仁义，贱权利，上笃厚，下智巧，变风易俗，化于海内，则世世必安矣。<span class="kindle-cn-underline">秦</span>
 不<a id="page659"></a>
 行是风而循其故俗，为智巧权利者进，笃厚忠信者退；法严政峻，谄谀者众，日闻其美，意广心轶。欲肆威海外，乃使<span class="kindle-cn-underline">蒙恬</span>
 将兵以北攻<span class="kindle-cn-underline">胡</span>
 ，辟地进境，戍于<span class="kindle-cn-underline">北河</span>
 ，蜚刍挽粟以随其后。又使尉<span class="kindle-cn-underline">屠睢</span>
 将楼船之士南攻<span class="kindle-cn-underline">百越</span>
 ，使<span class="kindle-cn-underline">监禄</span>
 凿渠运粮，深入<span class="kindle-cn-underline">越</span>
 ，<span class="kindle-cn-underline">越</span>
 人遁逃。旷日持久，粮食绝乏，<span class="kindle-cn-underline">越</span>
 人击之，<span class="kindle-cn-underline">秦</span>
 兵大败。<span class="kindle-cn-underline">秦</span>
 乃使<span class="kindle-cn-underline">尉佗</span>
 将卒以戍<span class="kindle-cn-underline">越</span>
 。当是时，<span class="kindle-cn-underline">秦</span>
 祸北构于<span class="kindle-cn-underline">胡</span>
 ，南挂于<span class="kindle-cn-underline">越</span>
 ，宿兵无用之地，进而不得退。行十馀年，丁男被甲，丁女转输，苦不聊生，自经于道树，死者相望。及<span class="kindle-cn-underline">秦皇帝</span>
 崩，天下大叛。<span class="kindle-cn-underline">陈胜</span>
 、<span class="kindle-cn-underline">吴广</span>
 举<span class="kindle-cn-underline">陈</span>
 ，<span class="kindle-cn-underline">武臣</span>
 、<span class="kindle-cn-underline">张耳</span>
 举<span class="kindle-cn-underline">赵</span>
 ，<span class="kindle-cn-underline">项梁</span>
 举<span class="kindle-cn-underline">吴</span>
 ，<span class="kindle-cn-underline">田儋</span>
 举<span class="kindle-cn-underline">齐</span>
 ，<span class="kindle-cn-underline">景驹</span>
 举<span class="kindle-cn-underline">郢</span>
 ，<span class="kindle-cn-underline">周</span>
 <span class="kindle-cn-underline">市</span>
 举<span class="kindle-cn-underline">魏</span>
 ，<span class="kindle-cn-underline">韩广</span>
 举<span class="kindle-cn-underline">燕</span>
 ，穷山通谷豪士并起，不可胜载也。然皆非公侯之后，非长官之吏也。无尺寸之势，起闾巷，杖棘矜，应时而皆动，不谋而俱起，不约而同会，壤长地进，至于霸王，时教使然也。<span class="kindle-cn-underline">秦</span>
 贵为天子，富有天下，灭世绝祀者，穷兵之祸也。故<span class="kindle-cn-underline">周</span>
 失之弱，<span class="kindle-cn-underline">秦</span>
 失之强，不变之患也。</p>
<p>今欲招<span class="kindle-cn-underline">南夷</span>
 ，朝<span class="kindle-cn-underline">夜郎</span>
 ，降<span class="kindle-cn-underline">羌僰</span>
 ，略<img class="kindle-cn-inline-character" src="Image00151.jpg" alt="" />
 <span class="kindle-cn-underline">州</span>
 建城邑，深入<span class="kindle-cn-underline">匈奴</span>
 ，燔其<span class="kindle-cn-underline">茏</span>
 <span class="kindle-cn-underline">城</span>
 ，议者美之。此人臣之利也，非天下之长策也。今中国无狗吠之惊，而外累于远方之备，靡敝国家，非所以子民也。行无穷之欲，甘心快意，结怨于<span class="kindle-cn-underline">匈奴</span>
 ，非所以安边也。祸结而不解，兵休而复起，近者愁苦，远者惊骇，非所以持久也。今天下锻甲砥剑，桥箭累弦，转输运粮，未见休时，此天下之所共忧也。夫兵久而变起，事烦而虑生。今外郡之地或几千里，列城数十，形束壤制，旁胁诸侯，非公室之利也。上观<span class="kindle-cn-underline">齐晋</span>
 之所以亡者，公室卑削，六卿大盛也；下观<span class="kindle-cn-underline">秦</span>
 之所以灭者，严法刻深，欲大无穷也。今郡守之权，非特六卿之重也；地几千里，非特闾巷之资也；甲兵器械，非特棘矜之用也；以遭万世之变，则不可称讳也。</p>
<p>书奏天子，天子召见三人，谓曰：“公等皆安在？何相见之晚也！”于是上乃拜<span class="kindle-cn-underline">主父偃</span>
 、<span class="kindle-cn-underline">徐乐</span>
 、<span class="kindle-cn-underline">严安</span>
 为郎中。<span class="kindle-cn-underline">偃</span>
 数见，上疏言事，诏拜<span class="kindle-cn-underline">偃</span>
 为谒者，迁为中大夫。一岁中四迁<span class="kindle-cn-underline">偃</span>
 。</p>
<p>
<span class="kindle-cn-underline">偃</span>
 说上曰：“古者诸侯不过百里，强弱之形易制。今诸侯或连城数十，地方千里，缓则骄奢易为淫乱，急则阻其强而合从以逆京师。今以法割削之，则逆节萌起，前日<span class="kindle-cn-underline">晁错</span>
 是也。今诸侯子弟或十数，而適嗣代立，馀虽骨肉，无尺寸地封，则仁孝之道不宣。愿陛下令诸侯得推恩分子弟，以地侯之。彼人人喜得所愿，上以德施，实分其国，不削而稍弱矣。”于是上从其计。又说上曰：“<span class="kindle-cn-underline">茂陵</span>
 初立，天下豪桀并兼之家，乱众之民，皆可徙<span class="kindle-cn-underline">茂陵</span>
 ，内<a id="page660"></a>
 实京师，外销奸猾，此所谓不诛而害除。”上又从其计。</p>
<p>尊立<span class="kindle-cn-underline">卫皇后</span>
 ，及发<span class="kindle-cn-underline">燕王定国</span>
 阴事，盖<span class="kindle-cn-underline">偃</span>
 有功焉。大臣皆畏其口，赂遗累千金。人或说<span class="kindle-cn-underline">偃</span>
 曰：“太横矣。”<span class="kindle-cn-underline">主父</span>
 曰：“臣结发游学四十馀年，身不得遂，亲不以为子，昆弟不收，宾客弃我，我厄日久矣。且丈夫生不五鼎食，死即五鼎烹耳。吾日暮途远，故倒行暴施之。”</p>
<p>
<span class="kindle-cn-underline">偃</span>
 盛言<span class="kindle-cn-underline">朔方</span>
 地肥饶，外阻<span class="kindle-cn-underline">河</span>
 ，<span class="kindle-cn-underline">蒙恬</span>
 城之以逐<span class="kindle-cn-underline">匈奴</span>
 ，内省转输戍漕，广中国，灭<span class="kindle-cn-underline">胡</span>
 之本也。上览其说，下公卿议，皆言不便。<span class="kindle-cn-underline">公孙弘</span>
 曰：“<span class="kindle-cn-underline">秦</span>
 时常发三十万众筑<span class="kindle-cn-underline">北河</span>
 ，终不可就，已而弃之。”<span class="kindle-cn-underline">主父偃</span>
 盛言其便，上竟用<span class="kindle-cn-underline">主父</span>
 计，立<span class="kindle-cn-underline">朔方郡</span>
 。<br/>
<br/>
</p>
<p>
<span class="kindle-cn-underline">元朔</span>
 二年，<span class="kindle-cn-underline">主父</span>
 言<span class="kindle-cn-underline">齐王</span>
 内淫佚行僻，上拜<span class="kindle-cn-underline">主父</span>
 为<span class="kindle-cn-underline">齐</span>
 相。至<span class="kindle-cn-underline">齐</span>
 ，遍召昆弟宾客，散五百金予之，数之曰：“始吾贫时，昆弟不我衣食，宾客不我内门；今吾相<span class="kindle-cn-underline">齐</span>
 ，诸君迎我或千里。吾与诸君绝矣，毋复入<span class="kindle-cn-underline">偃</span>
 之门！”乃使人以王与姊奸事动王，王以为终不得脱罪，恐效<span class="kindle-cn-underline">燕王</span>
 论死，乃自杀。有司以闻。</p>
<p>
<span class="kindle-cn-underline">主父</span>
 始为布衣时，尝游<span class="kindle-cn-underline">燕</span>
 、<span class="kindle-cn-underline">赵</span>
 ，及其贵，发<span class="kindle-cn-underline">燕</span>
 事。<span class="kindle-cn-underline">赵王</span>
 恐其为国患，欲上书言其阴事，为<span class="kindle-cn-underline">偃</span>
 居中，不敢发。及为<span class="kindle-cn-underline">齐</span>
 相，出关，即使人上书，告言<span class="kindle-cn-underline">主</span>
 <span class="kindle-cn-underline">父偃</span>
 受诸侯金，以故诸侯子弟多以得封者。及<span class="kindle-cn-underline">齐王</span>
 自杀，上闻大怒，以为<span class="kindle-cn-underline">主父</span>
 劫其王令自杀，乃征下吏治。<span class="kindle-cn-underline">主父</span>
 服受诸侯金，实不劫王令自杀。上欲勿诛，是时<span class="kindle-cn-underline">公孙弘</span>
 为御史大夫，乃言曰：“<span class="kindle-cn-underline">齐王</span>
 自杀无后，国除为郡，入<span class="kindle-cn-underline">汉</span>
 ，<span class="kindle-cn-underline">主父偃</span>
 本首恶，陛下不诛<span class="kindle-cn-underline">主父偃</span>
 ，无以谢天下。”乃遂族<span class="kindle-cn-underline">主父偃</span>
 。</p>
<p>
<span class="kindle-cn-underline">主父</span>
 方贵幸时，宾客以千数，及其族死，无一人收者，唯独<span class="kindle-cn-underline">洨孔车</span>
 收葬之。天子后闻之，以为<span class="kindle-cn-underline">孔车</span>
 长者也。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">公孙弘</span>
 行义虽修，然亦遇时。<span class="kindle-cn-underline">汉</span>
 兴八十馀年矣，上方乡文学，招俊乂，以广<span class="kindle-cn-underline">儒墨</span>
 ，<span class="kindle-cn-underline">弘</span>
 为举首。<span class="kindle-cn-underline">主父偃</span>
 当路，诸公皆誉之，及名败身诛，士争言其恶。悲夫！<br/>
<br/>
</p>
</div>
</div>
</body>
</html>
