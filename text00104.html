<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百季布栾布列传第四十</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page586"></a>
 史记卷一百<br/>
季布栾布列传第四十</h1>
<p>
<span class="kindle-cn-underline">季布</span>
 者，<span class="kindle-cn-underline">楚</span>
 人也。为气任侠，有名于<span class="kindle-cn-underline">楚</span>
 。<span class="kindle-cn-underline">项籍</span>
 使将兵，数窘<span class="kindle-cn-underline">汉王</span>
 。及<span class="kindle-cn-underline">项羽</span>
 灭，<span class="kindle-cn-underline">高祖</span>
 购求<span class="kindle-cn-underline">布</span>
 千金，敢有舍匿，罪及三族。<span class="kindle-cn-underline">季布</span>
 匿<span class="kindle-cn-underline">濮阳周氏</span>
 。<span class="kindle-cn-underline">周氏</span>
 曰：“<span class="kindle-cn-underline">汉</span>
 购将军急，迹且至臣家，将军能听臣，臣敢献计；即不能，愿先自刭。”<span class="kindle-cn-underline">季布</span>
 许之。乃髡钳<span class="kindle-cn-underline">季布</span>
 ，衣褐衣，置广柳车中，并与其家僮数十人，之<span class="kindle-cn-underline">鲁朱家</span>
 所卖之。<span class="kindle-cn-underline">朱家</span>
 心知是<span class="kindle-cn-underline">季布</span>
 ，乃买而置之田。诫其子曰：“田事听此奴，必与同食。”<span class="kindle-cn-underline">朱家</span>
 乃乘轺车之<span class="kindle-cn-underline">洛阳</span>
 ，见<span class="kindle-cn-underline">汝阴侯滕公</span>
 。<span class="kindle-cn-underline">滕公</span>
 留<span class="kindle-cn-underline">朱家</span>
 饮数日。因谓<span class="kindle-cn-underline">滕公</span>
 曰：“<span class="kindle-cn-underline">季布</span>
 何大罪，而上求之急也？”<span class="kindle-cn-underline">滕公</span>
 曰：“<span class="kindle-cn-underline">布</span>
 数为<span class="kindle-cn-underline">项羽</span>
 窘上，上怨之，故必欲得之。”<span class="kindle-cn-underline">朱家</span>
 曰：“君视<span class="kindle-cn-underline">季布</span>
 何如人也？”曰：“贤者也。”<span class="kindle-cn-underline">朱家</span>
 曰：“臣各为其主用，<span class="kindle-cn-underline">季布</span>
 为<span class="kindle-cn-underline">项籍</span>
 用，职耳。<span class="kindle-cn-underline">项氏</span>
 臣可尽诛邪？今上始得天下，独以己之私怨求一人，何示天下之不广也！且以<span class="kindle-cn-underline">季布</span>
 之贤而<span class="kindle-cn-underline">汉</span>
 求之急如此，此不北走<span class="kindle-cn-underline">胡</span>
 即南走<span class="kindle-cn-underline">越</span>
 耳。夫忌壮士以资敌国，此<span class="kindle-cn-underline">伍子胥</span>
 所以鞭<span class="kindle-cn-underline">荆平王</span>
 之墓也。君何不从容为上言邪？”<span class="kindle-cn-underline">汝阴侯滕公</span>
 心知<span class="kindle-cn-underline">朱家</span>
 大侠，意<span class="kindle-cn-underline">季布</span>
 匿其所，乃许曰：“诺。”待间，果言如<span class="kindle-cn-underline">朱家</span>
 旨。上乃赦<span class="kindle-cn-underline">季布</span>
 。当是时，诸公皆多<span class="kindle-cn-underline">季布</span>
 能摧刚为柔，<span class="kindle-cn-underline">朱家</span>
 亦以此名闻当世。<span class="kindle-cn-underline">季布</span>
 召见，谢，上拜为郎中。</p>
<p>
<span class="kindle-cn-underline">孝惠</span>
 时，为中郎将。单于尝为书嫚<span class="kindle-cn-underline">吕后</span>
 ，不逊，<span class="kindle-cn-underline">吕后</span>
 大怒，召诸将议之。上将军<span class="kindle-cn-underline">樊哙</span>
 曰：“臣愿得十万众，横行<span class="kindle-cn-underline">匈奴</span>
 中。”诸将皆阿<span class="kindle-cn-underline">吕后</span>
 意，曰“然”。<span class="kindle-cn-underline">季布</span>
 曰：“<span class="kindle-cn-underline">樊哙</span>
 可斩也！夫<span class="kindle-cn-underline">高帝</span>
 将兵四十馀万众，困于<span class="kindle-cn-underline">平城</span>
 ，今<span class="kindle-cn-underline">哙</span>
 奈何以十万众横行<span class="kindle-cn-underline">匈奴</span>
 中，面欺！且<span class="kindle-cn-underline">秦</span>
 以事于<span class="kindle-cn-underline">胡</span>
 ，<span class="kindle-cn-underline">陈胜</span>
 等起。于今创痍未瘳，<span class="kindle-cn-underline">哙</span>
 又面谀，欲摇动天下。”是时殿上皆恐，太后罢朝，遂不复议击<span class="kindle-cn-underline">匈奴</span>
 事。</p>
<p>
<span class="kindle-cn-underline">季布</span>
 为<span class="kindle-cn-underline">河东</span>
 守。<span class="kindle-cn-underline">孝文</span>
 时，人有言其贤者，<span class="kindle-cn-underline">孝文</span>
 召，欲以为御史大夫。复有言其勇，使酒难近。至，留邸一月，见罢。<span class="kindle-cn-underline">季布</span>
 因进曰：“臣无功窃宠，待罪<span class="kindle-cn-underline">河东</span>
 。陛下无故召臣，此人必有以臣欺陛下者；今臣至，无所受事，罢去，此人必有以毁臣者。夫陛下以一人之誉而召臣，一人之毁而去臣，臣恐天下有识闻之有以窥陛下也。”上默然惭，良久曰：“<span class="kindle-cn-underline">河东</span>
 吾股肱郡，故特<a id="page587"></a>
 召君耳。”<span class="kindle-cn-underline">布</span>
 辞之官。</p>
<p>
<span class="kindle-cn-underline">楚</span>
 人<span class="kindle-cn-underline">曹丘生</span>
 ，辩士，数招权顾金钱。事贵人<span class="kindle-cn-underline">赵同</span>
 等，与<span class="kindle-cn-underline">窦长君</span>
 善。<span class="kindle-cn-underline">季布</span>
 闻之，寄书谏<span class="kindle-cn-underline">窦长君</span>
 曰：“吾闻<span class="kindle-cn-underline">曹丘生</span>
 非长者，勿与通。”及<span class="kindle-cn-underline">曹丘生</span>
 归，欲得书请<span class="kindle-cn-underline">季布</span>
 。<span class="kindle-cn-underline">窦长君</span>
 曰：“<span class="kindle-cn-underline">季将军</span>
 不说足下，足下无往。”固请书，遂行。使人先发书，<span class="kindle-cn-underline">季布</span>
 果大怒，待<span class="kindle-cn-underline">曹丘</span>
 。<span class="kindle-cn-underline">曹丘</span>
 至，即揖<span class="kindle-cn-underline">季布</span>
 曰：“<span class="kindle-cn-underline">楚</span>
 人谚曰‘得黄金百，不如得<span class="kindle-cn-underline">季布</span>
 一诺’，足下何以得此声于<span class="kindle-cn-underline">梁楚</span>
 间哉？且仆<span class="kindle-cn-underline">楚</span>
 人，足下亦<span class="kindle-cn-underline">楚</span>
 人也。仆游扬足下之名于天下，顾不重邪？何足下距仆之深也！”<span class="kindle-cn-underline">季布</span>
 乃大悦，引入，留数月，为上客，厚送之。<span class="kindle-cn-underline">季布</span>
 名所以益闻者，<span class="kindle-cn-underline">曹丘</span>
 扬之也。</p>
<p>
<span class="kindle-cn-underline">季布</span>
 弟<span class="kindle-cn-underline">季心</span>
 ，气盖<span class="kindle-cn-underline">关中</span>
 ，遇人恭谨，为任侠，方数千里，士皆争为之死。尝杀人，亡之<span class="kindle-cn-underline">吴</span>
 ，从<span class="kindle-cn-underline">袁丝</span>
 匿。长事<span class="kindle-cn-underline">袁丝</span>
 ，弟畜<span class="kindle-cn-underline">灌夫</span>
 、<span class="kindle-cn-underline">籍福</span>
 之属。尝为中司马，中尉<span class="kindle-cn-underline">郅都</span>
 不敢不加礼。少年多时时窃籍其名以行。当是时，<span class="kindle-cn-underline">季心</span>
 以勇，<span class="kindle-cn-underline">布</span>
 以诺，著闻<span class="kindle-cn-underline">关中</span>
 。</p>
<p>
<span class="kindle-cn-underline">季布</span>
 母弟<span class="kindle-cn-underline">丁公</span>
 ，为<span class="kindle-cn-underline">楚</span>
 将。<span class="kindle-cn-underline">丁公</span>
 为<span class="kindle-cn-underline">项羽</span>
 逐窘<span class="kindle-cn-underline">高祖彭城</span>
 西，短兵接，<span class="kindle-cn-underline">高祖</span>
 急，顾<span class="kindle-cn-underline">丁公</span>
 曰：“两贤岂相厄哉！”于是<span class="kindle-cn-underline">丁公</span>
 引兵而还，<span class="kindle-cn-underline">汉王</span>
 遂解去。及<span class="kindle-cn-underline">项王</span>
 灭，<span class="kindle-cn-underline">丁公</span>
 谒见<span class="kindle-cn-underline">高祖</span>
 。<span class="kindle-cn-underline">高祖</span>
 以<span class="kindle-cn-underline">丁公</span>
 徇军中，曰：“<span class="kindle-cn-underline">丁公</span>
 为<span class="kindle-cn-underline">项王</span>
 臣不忠，使<span class="kindle-cn-underline">项王</span>
 失天下者，乃<span class="kindle-cn-underline">丁公</span>
 也。”遂斩<span class="kindle-cn-underline">丁公</span>
 ，曰：“使后世为人臣者无效<span class="kindle-cn-underline">丁公</span>
 ！”<br/>
<br/>
</p>
<p>
<span class="kindle-cn-underline">栾布</span>
 者，<span class="kindle-cn-underline">梁</span>
 人也。始<span class="kindle-cn-underline">梁王彭越</span>
 为家人时，尝与<span class="kindle-cn-underline">布</span>
 游。穷困，赁佣于<span class="kindle-cn-underline">齐</span>
 ，为酒人保。数岁，<span class="kindle-cn-underline">彭越</span>
 去之<span class="kindle-cn-underline">巨野</span>
 中为盗，而<span class="kindle-cn-underline">布</span>
 为人所略卖，为奴于<span class="kindle-cn-underline">燕</span>
 。为其家主报仇，<span class="kindle-cn-underline">燕</span>
 将<span class="kindle-cn-underline">臧荼</span>
 举以为都尉。<span class="kindle-cn-underline">臧荼</span>
 后为<span class="kindle-cn-underline">燕王</span>
 ，以<span class="kindle-cn-underline">布</span>
 为将。及<span class="kindle-cn-underline">臧荼</span>
 反，<span class="kindle-cn-underline">汉</span>
 击<span class="kindle-cn-underline">燕</span>
 ，虏<span class="kindle-cn-underline">布</span>
 。<span class="kindle-cn-underline">梁王彭越</span>
 闻之，乃言上，请赎<span class="kindle-cn-underline">布</span>
 以为<span class="kindle-cn-underline">梁</span>
 大夫。</p>
<p>使于<span class="kindle-cn-underline">齐</span>
 ，未还，<span class="kindle-cn-underline">汉</span>
 召<span class="kindle-cn-underline">彭越</span>
 ，责以谋反，夷三族。已而枭<span class="kindle-cn-underline">彭越</span>
 头于<span class="kindle-cn-underline">雒阳</span>
 下，诏曰：“有敢收视者，辄捕之。”<span class="kindle-cn-underline">布</span>
 从<span class="kindle-cn-underline">齐</span>
 还，奏事<span class="kindle-cn-underline">彭越</span>
 头下，祠而哭之。吏捕<span class="kindle-cn-underline">布</span>
 以闻。上召<span class="kindle-cn-underline">布</span>
 ，骂曰：“若与<span class="kindle-cn-underline">彭越</span>
 反邪？吾禁人勿收，若独祠而哭之，与<span class="kindle-cn-underline">越</span>
 反明矣。趣亨之。”方提趣汤，<span class="kindle-cn-underline">布</span>
 顾曰：“愿一言而死。”上曰：“何言？”<span class="kindle-cn-underline">布</span>
 曰：“方上之困于<span class="kindle-cn-underline">彭城</span>
 ，败<span class="kindle-cn-underline">荥阳</span>
 、<span class="kindle-cn-underline">成皋</span>
 间，<span class="kindle-cn-underline">项王</span>
 所以不能遂西，徒以<span class="kindle-cn-underline">彭王</span>
 居<span class="kindle-cn-underline">梁</span>
 地，与<span class="kindle-cn-underline">汉</span>
 合从苦<span class="kindle-cn-underline">楚</span>
 也。当是之时，<span class="kindle-cn-underline">彭王</span>
 一顾，与<span class="kindle-cn-underline">楚</span>
 则<span class="kindle-cn-underline">汉</span>
 破，与<span class="kindle-cn-underline">汉</span>
 而<span class="kindle-cn-underline">楚</span>
 破。且<span class="kindle-cn-underline">垓下</span>
 之会，微<span class="kindle-cn-underline">彭王</span>
 ，<span class="kindle-cn-underline">项氏</span>
 不亡。天下已定，<span class="kindle-cn-underline">彭王</span>
 剖符受封，亦欲传之万世。今陛下一征兵于<span class="kindle-cn-underline">梁</span>
 ，<span class="kindle-cn-underline">彭王</span>
 病不行，而陛下疑以为反，反形未见，以苛小案诛灭之，臣恐功臣人人自危也。今<span class="kindle-cn-underline">彭王</span>
 已死，臣生不如死，请就烹。”于是上乃释<span class="kindle-cn-underline">布</span>
 罪，拜为都尉。</p>
<p>
<span class="kindle-cn-underline">孝文</span>
 时，为<span class="kindle-cn-underline">燕相</span>
 ，至将军。<span class="kindle-cn-underline">布</span>
 乃称曰：“穷困不能辱身下志，非人也；富贵不能快意，非贤也。”于是尝有德者厚报之，有怨者必以法灭之。<span class="kindle-cn-underline">吴楚</span>
 反<a id="page588"></a>
 时，以军功封<span class="kindle-cn-underline">俞侯</span>
 ，复为<span class="kindle-cn-underline">燕</span>
 相。<span class="kindle-cn-underline">燕齐</span>
 之间皆为<span class="kindle-cn-underline">栾布</span>
 立社，号曰<span class="kindle-cn-underline">栾公社</span>
 。</p>
<p>
<span class="kindle-cn-underline">景帝</span>
 中五年薨。子<span class="kindle-cn-underline">贲</span>
 嗣，为太常，牺牲不如令，国除。<br/>
<br/>
</p>
<p>
<span class="kindle-cn-underline">太史公</span>
 曰：以<span class="kindle-cn-underline">项羽</span>
 之气，而<span class="kindle-cn-underline">季布</span>
 以勇显于<span class="kindle-cn-underline">楚</span>
 ，身屦军搴旗者数矣，可谓壮士。然至被刑戮，为人奴而不死，何其下也！彼必自负其材，故受辱而不羞，欲有所用其未足也，故终为<span class="kindle-cn-underline">汉</span>
 名将。贤者诚重其死。夫婢妾贱人感慨而自杀者，非能勇也，其计画无复之耳。<span class="kindle-cn-underline">栾布</span>
 哭<span class="kindle-cn-underline">彭越</span>
 ，趣汤如归者，彼诚知所处，不自重其死。虽往古烈士，何以加哉！</p>
</div>
</body>
</html>
