<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷六十六伍子胥列传第六</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page404"></a>
 史记卷六十六<br/>
伍子胥列传第六</h1>
<p>
<span class="kindle-cn-underline">伍子胥</span>
 者，<span class="kindle-cn-underline">楚</span>
 人也，名<span class="kindle-cn-underline">员</span>
 。<span class="kindle-cn-underline">员</span>
 父曰<span class="kindle-cn-underline">伍奢</span>
 。<span class="kindle-cn-underline">员</span>
 兄曰<span class="kindle-cn-underline">伍尚</span>
 。其先曰<span class="kindle-cn-underline">伍举</span>
 ，以直谏事<span class="kindle-cn-underline">楚庄王</span>
 ，有显，故其后世有名于<span class="kindle-cn-underline">楚</span>
 。</p>
<p>
<span class="kindle-cn-underline">楚平王</span>
 有太子名曰<span class="kindle-cn-underline">建</span>
 ，使<span class="kindle-cn-underline">伍奢</span>
 为太傅，<span class="kindle-cn-underline">费无忌</span>
 为少傅。<span class="kindle-cn-underline">无忌</span>
 不忠于<span class="kindle-cn-underline">太子建</span>
 。<span class="kindle-cn-underline">平王</span>
 使<span class="kindle-cn-underline">无忌</span>
 为太子取妇于<span class="kindle-cn-underline">秦</span>
 ，<span class="kindle-cn-underline">秦</span>
 女好，<span class="kindle-cn-underline">无忌</span>
 驰归报<span class="kindle-cn-underline">平王</span>
 曰：“<span class="kindle-cn-underline">秦</span>
 女绝美，王可自取，而更为太子取妇。”<span class="kindle-cn-underline">平王</span>
 遂自取<span class="kindle-cn-underline">秦</span>
 女而绝爱幸之，生子<span class="kindle-cn-underline">轸</span>
 。更为太子取妇。</p>
<p>
<span class="kindle-cn-underline">无忌</span>
 既以<span class="kindle-cn-underline">秦</span>
 女自媚于<span class="kindle-cn-underline">平王</span>
 ，因去太子而事<span class="kindle-cn-underline">平王</span>
 。恐一旦<span class="kindle-cn-underline">平王</span>
 卒而太子立，杀己，乃因谗<span class="kindle-cn-underline">太子建</span>
 。<span class="kindle-cn-underline">建</span>
 母，<span class="kindle-cn-underline">蔡</span>
 女也，无宠于<span class="kindle-cn-underline">平王</span>
 。<span class="kindle-cn-underline">平王</span>
 稍益疏<span class="kindle-cn-underline">建</span>
 ，使<span class="kindle-cn-underline">建</span>
 守<span class="kindle-cn-underline">城父</span>
 ，备边兵。</p>
<p>顷之，<span class="kindle-cn-underline">无忌</span>
 又日夜言太子短于王曰：“太子以<span class="kindle-cn-underline">秦</span>
 女之故，不能无怨望，愿王少自备也。自太子居<span class="kindle-cn-underline">城父</span>
 ，将兵，外交诸侯，且欲人为乱矣。”<span class="kindle-cn-underline">平王</span>
 乃召其太傅<span class="kindle-cn-underline">伍奢</span>
 考问之。<span class="kindle-cn-underline">伍奢</span>
 知<span class="kindle-cn-underline">无忌</span>
 谗太子于<span class="kindle-cn-underline">平王</span>
 ，因曰：“王独奈何以谗贼小臣疏骨肉之亲乎？”<span class="kindle-cn-underline">无忌</span>
 曰：“王今不制，其事成矣。王且见禽。”于是<span class="kindle-cn-underline">平王</span>
 怒，囚<span class="kindle-cn-underline">伍奢</span>
 ，而使<span class="kindle-cn-underline">城父</span>
 司马<span class="kindle-cn-underline">奋扬</span>
 往杀太子。行未至，<span class="kindle-cn-underline">奋扬</span>
 使人先告太子：“太子急去，不然将诛。”<span class="kindle-cn-underline">太子建</span>
 亡奔<span class="kindle-cn-underline">宋</span>
 。</p>
<p>
<span class="kindle-cn-underline">无忌</span>
 言于<span class="kindle-cn-underline">平王</span>
 曰：“<span class="kindle-cn-underline">伍奢</span>
 有二子，皆贤，不诛且为<span class="kindle-cn-underline">楚</span>
 忧。可以其父质而召之，不然且为<span class="kindle-cn-underline">楚</span>
 患。”王使使谓<span class="kindle-cn-underline">伍奢</span>
 曰：“能致汝二子则生，不能则死。”<span class="kindle-cn-underline">伍奢</span>
 曰：“<span class="kindle-cn-underline">尚</span>
 为人仁，呼必来。<span class="kindle-cn-underline">员</span>
 为人刚戾忍<img class="kindle-cn-inline-character" src="Image00102.jpg" alt="" />
 ，能成大事，彼见来之并禽，其势必不来。”王不听，使人召二子曰：“来，吾生汝父；不来，今杀<span class="kindle-cn-underline">奢</span>
 也。”<span class="kindle-cn-underline">伍尚</span>
 欲往，<span class="kindle-cn-underline">员</span>
 曰：“<span class="kindle-cn-underline">楚</span>
 之召我兄弟，非欲以生我父也，恐有脱者后生患，故以父为质，诈召二子。二子到，则父子俱死。何益父之死？往而令雠不得报耳。不如奔他国，借力以雪父之耻，俱灭，无为也。”<span class="kindle-cn-underline">伍尚</span>
 曰：“我知往终不能全父命。然恨父召我以求生而不往，后不能雪耻，终为天下笑耳。”谓<span class="kindle-cn-underline">员</span>
 ：“可去矣！汝能报杀父之雠，我将归死。”<span class="kindle-cn-underline">尚</span>
 既就执，使者捕<span class="kindle-cn-underline">伍胥</span>
 。<span class="kindle-cn-underline">伍胥</span>
 贯弓执矢向使者，使者不敢进，<span class="kindle-cn-underline">伍胥</span>
 遂亡。闻<span class="kindle-cn-underline">太子建</span>
 之在<span class="kindle-cn-underline">宋</span>
 ，往从之。<span class="kindle-cn-underline">奢</span>
 闻<span class="kindle-cn-underline">子胥</span>
 <a id="page405"></a>
 之亡也，曰：“<span class="kindle-cn-underline">楚国</span>
 君臣且苦兵矣。”<span class="kindle-cn-underline">伍尚</span>
 至<span class="kindle-cn-underline">楚</span>
 ，<span class="kindle-cn-underline">楚</span>
 并杀<span class="kindle-cn-underline">奢</span>
 与<span class="kindle-cn-underline">尚</span>
 也。<br/>
<br/>
</p>
<p>
<span class="kindle-cn-underline">伍胥</span>
 既至<span class="kindle-cn-underline">宋</span>
 ，<span class="kindle-cn-underline">宋</span>
 有<span class="kindle-cn-underline">华氏</span>
 之乱，乃与<span class="kindle-cn-underline">太子建</span>
 俱奔于<span class="kindle-cn-underline">郑</span>
 。<span class="kindle-cn-underline">郑</span>
 人甚善之。<span class="kindle-cn-underline">太子建</span>
 又适<span class="kindle-cn-underline">晋</span>
 ，<span class="kindle-cn-underline">晋顷公</span>
 曰：“太子既善<span class="kindle-cn-underline">郑</span>
 ，<span class="kindle-cn-underline">郑</span>
 信太子。太子能为我内应，而我攻其外，灭<span class="kindle-cn-underline">郑</span>
 必矣。灭<span class="kindle-cn-underline">郑</span>
 而封太子。”太子乃还<span class="kindle-cn-underline">郑</span>
 。事未会，会自私欲杀其从者，从者知其谋，乃告之于<span class="kindle-cn-underline">郑</span>
 。<span class="kindle-cn-underline">郑定公</span>
 与<span class="kindle-cn-underline">子产</span>
 诛杀<span class="kindle-cn-underline">太子建</span>
 。<span class="kindle-cn-underline">建</span>
 有子名<span class="kindle-cn-underline">胜</span>
 。<span class="kindle-cn-underline">伍胥</span>
 惧，乃与<span class="kindle-cn-underline">胜</span>
 俱奔<span class="kindle-cn-underline">吴</span>
 。到<span class="kindle-cn-underline">昭关</span>
 ，<span class="kindle-cn-underline">昭关</span>
 欲执之。<span class="kindle-cn-underline">伍胥</span>
 遂与<span class="kindle-cn-underline">胜</span>
 独身步走，几不得脱。追者在后。至<span class="kindle-cn-underline">江</span>
 ，<span class="kindle-cn-underline">江</span>
 上有一渔父乘船，知<span class="kindle-cn-underline">伍胥</span>
 之急，乃渡<span class="kindle-cn-underline">伍胥</span>
 。<span class="kindle-cn-underline">伍胥</span>
 既渡，解其剑曰：“此剑直百金，以与父。”父曰：“<span class="kindle-cn-underline">楚国</span>
 之法，得<span class="kindle-cn-underline">伍胥</span>
 者赐粟五万石，爵执珪，岂徒百金剑邪！”不受。<span class="kindle-cn-underline">伍胥</span>
 未至<span class="kindle-cn-underline">吴</span>
 而疾，止中道，乞食。至于<span class="kindle-cn-underline">吴</span>
 ，<span class="kindle-cn-underline">吴王僚</span>
 方用事，<span class="kindle-cn-underline">公子光</span>
 为将。<span class="kindle-cn-underline">伍胥</span>
 乃因<span class="kindle-cn-underline">公子光</span>
 以求见<span class="kindle-cn-underline">吴王</span>
 。</p>
<p>久之，<span class="kindle-cn-underline">楚平王</span>
 以其边邑<span class="kindle-cn-underline">锺离</span>
 与<span class="kindle-cn-underline">吴</span>
 边邑<span class="kindle-cn-underline">卑梁氏</span>
 俱蚕，两女子争桑相攻，乃大怒，至于两国举兵相伐。<span class="kindle-cn-underline">吴</span>
 使<span class="kindle-cn-underline">公子光</span>
 伐<span class="kindle-cn-underline">楚</span>
 ，拔其<span class="kindle-cn-underline">锺离</span>
 、<span class="kindle-cn-underline">居巢</span>
 而归。<span class="kindle-cn-underline">伍子胥</span>
 说<span class="kindle-cn-underline">吴王僚</span>
 曰：“<span class="kindle-cn-underline">楚</span>
 可破也。愿复遣<span class="kindle-cn-underline">公子光</span>
 。”<span class="kindle-cn-underline">公子光</span>
 谓<span class="kindle-cn-underline">吴王</span>
 曰：“彼<span class="kindle-cn-underline">伍胥</span>
 父兄为戮于<span class="kindle-cn-underline">楚</span>
 ，而劝王伐<span class="kindle-cn-underline">楚</span>
 者，欲以自报其雠耳。伐<span class="kindle-cn-underline">楚</span>
 未可破也。”<span class="kindle-cn-underline">伍胥</span>
 知<span class="kindle-cn-underline">公子光</span>
 有内志，欲杀王而自立，未可说以外事，乃进<span class="kindle-cn-underline">专诸</span>
 于<span class="kindle-cn-underline">公子光</span>
 ，退而与<span class="kindle-cn-underline">太子建</span>
 之子<span class="kindle-cn-underline">胜</span>
 耕于野。<br/>
<br/>
</p>
<p>五年而<span class="kindle-cn-underline">楚平王</span>
 卒。初，<span class="kindle-cn-underline">平王</span>
 所夺<span class="kindle-cn-underline">太子建秦</span>
 女生子<span class="kindle-cn-underline">轸</span>
 ，及<span class="kindle-cn-underline">平王</span>
 卒，<span class="kindle-cn-underline">轸</span>
 竟立为后，是为<span class="kindle-cn-underline">昭王</span>
 。<span class="kindle-cn-underline">吴王僚</span>
 因<span class="kindle-cn-underline">楚</span>
 丧，使二公子将兵往袭<span class="kindle-cn-underline">楚</span>
 。<span class="kindle-cn-underline">楚</span>
 发兵绝<span class="kindle-cn-underline">吴</span>
 兵之后，不得归。<span class="kindle-cn-underline">吴国</span>
 内空，而<span class="kindle-cn-underline">公子光</span>
 乃令<span class="kindle-cn-underline">专诸</span>
 袭刺<span class="kindle-cn-underline">吴王僚</span>
 而自立，是为<span class="kindle-cn-underline">吴王阖庐</span>
 。<span class="kindle-cn-underline">阖庐</span>
 既立，得志，乃召<span class="kindle-cn-underline">伍员</span>
 以为行人，而与谋国事。</p>
<p>
<span class="kindle-cn-underline">楚</span>
 诛其大臣<span class="kindle-cn-underline">郤宛</span>
 、<span class="kindle-cn-underline">伯州犁</span>
 ，<span class="kindle-cn-underline">伯州犁</span>
 之孙<span class="kindle-cn-underline">伯嚭</span>
 亡奔<span class="kindle-cn-underline">吴</span>
 ，<span class="kindle-cn-underline">吴</span>
 亦以<span class="kindle-cn-underline">嚭</span>
 为大夫。前王<span class="kindle-cn-underline">僚</span>
 所遣二公子将兵伐<span class="kindle-cn-underline">楚</span>
 者，道绝不得归。后闻<span class="kindle-cn-underline">阖庐</span>
 弑王<span class="kindle-cn-underline">僚</span>
 自立，遂以其兵降<span class="kindle-cn-underline">楚</span>
 ，<span class="kindle-cn-underline">楚</span>
 封之于<span class="kindle-cn-underline">舒</span>
 。<span class="kindle-cn-underline">阖庐</span>
 立三年，乃兴师与<span class="kindle-cn-underline">伍胥</span>
 、<span class="kindle-cn-underline">伯嚭</span>
 伐<span class="kindle-cn-underline">楚</span>
 ，拔<span class="kindle-cn-underline">舒</span>
 ，遂禽故<span class="kindle-cn-underline">吴</span>
 反二将军。因欲至<span class="kindle-cn-underline">郢</span>
 ，将军<span class="kindle-cn-underline">孙武</span>
 曰：“民劳，未可，且待之。”乃归。</p>
<p>四年，<span class="kindle-cn-underline">吴</span>
 伐<span class="kindle-cn-underline">楚</span>
 ，取<span class="kindle-cn-underline">六</span>
 与<span class="kindle-cn-underline">灊</span>
 。五年，伐<span class="kindle-cn-underline">越</span>
 ，败之。六年，<span class="kindle-cn-underline">楚昭王</span>
 使公子<span class="kindle-cn-underline">囊瓦</span>
 将兵伐<span class="kindle-cn-underline">吴</span>
 。<span class="kindle-cn-underline">吴</span>
 使<span class="kindle-cn-underline">伍员</span>
 迎击，大破<span class="kindle-cn-underline">楚</span>
 军于<span class="kindle-cn-underline">豫章</span>
 ，取<span class="kindle-cn-underline">楚</span>
 之<span class="kindle-cn-underline">居巢</span>
 。</p>
<p>九年，<span class="kindle-cn-underline">吴王阖庐</span>
 谓<span class="kindle-cn-underline">子胥</span>
 、<span class="kindle-cn-underline">孙武</span>
 曰：“始子言<span class="kindle-cn-underline">郢</span>
 未可入，今果何如？”二子对曰：“<span class="kindle-cn-underline">楚</span>
 将<span class="kindle-cn-underline">囊瓦</span>
 贪，而<span class="kindle-cn-underline">唐</span>
 、<span class="kindle-cn-underline">蔡</span>
 皆怨之。王必欲大伐之，必先得<span class="kindle-cn-underline">唐</span>
 、<span class="kindle-cn-underline">蔡</span>
 乃可。”<span class="kindle-cn-underline">阖庐</span>
 听之，悉兴师与<span class="kindle-cn-underline">唐</span>
 、<span class="kindle-cn-underline">蔡</span>
 伐<span class="kindle-cn-underline">楚</span>
 ，与<span class="kindle-cn-underline">楚</span>
 夹<span class="kindle-cn-underline">汉水</span>
 而阵。<span class="kindle-cn-underline">吴王</span>
 之弟<span class="kindle-cn-underline">夫概</span>
 将兵请从，王不听，遂以其属五千人击<span class="kindle-cn-underline">楚</span>
 将<span class="kindle-cn-underline">子常</span>
 。<span class="kindle-cn-underline">子常</span>
 败走，奔<span class="kindle-cn-underline">郑</span>
 。于是<span class="kindle-cn-underline">吴</span>
 乘胜<a id="page406"></a>
 而前，五战，遂至<span class="kindle-cn-underline">郢</span>
 。己卯，<span class="kindle-cn-underline">楚昭王</span>
 出奔。庚辰，<span class="kindle-cn-underline">吴王</span>
 入<span class="kindle-cn-underline">郢</span>
 。</p>
<p>
<span class="kindle-cn-underline">昭王</span>
 出亡，入<span class="kindle-cn-underline">云梦</span>
 ；盗击王，王走<span class="kindle-cn-underline">郧</span>
 。<span class="kindle-cn-underline">郧公</span>
 弟<span class="kindle-cn-underline">怀</span>
 曰：“<span class="kindle-cn-underline">平王</span>
 杀我父，我杀其子，不亦可乎！”<span class="kindle-cn-underline">郧公</span>
 恐其弟杀王，与王奔<span class="kindle-cn-underline">随</span>
 。<span class="kindle-cn-underline">吴</span>
 兵围<span class="kindle-cn-underline">随</span>
 ，谓<span class="kindle-cn-underline">随</span>
 人曰：“<span class="kindle-cn-underline">周</span>
 之子孙在<span class="kindle-cn-underline">汉川</span>
 者，<span class="kindle-cn-underline">楚</span>
 尽灭之。”<span class="kindle-cn-underline">随</span>
 人欲杀王，<span class="kindle-cn-underline">王子綦</span>
 匿王，己自为王以当之。<span class="kindle-cn-underline">随</span>
 人卜与王于<span class="kindle-cn-underline">吴</span>
 ，不吉，乃谢<span class="kindle-cn-underline">吴</span>
 不与王。</p>
<p>始<span class="kindle-cn-underline">伍员</span>
 与<span class="kindle-cn-underline">申包胥</span>
 为交，<span class="kindle-cn-underline">员</span>
 之亡也，谓<span class="kindle-cn-underline">包胥</span>
 曰：“我必覆<span class="kindle-cn-underline">楚</span>
 。”<span class="kindle-cn-underline">包胥</span>
 曰：“我必存之。”及<span class="kindle-cn-underline">吴</span>
 兵入<span class="kindle-cn-underline">郢</span>
 ，<span class="kindle-cn-underline">伍子胥</span>
 求<span class="kindle-cn-underline">昭王</span>
 。既不得，乃掘<span class="kindle-cn-underline">楚平王</span>
 墓，出其尸，鞭之三百，然后已。<span class="kindle-cn-underline">申包胥</span>
 亡于山中，使人谓<span class="kindle-cn-underline">子胥</span>
 曰：“子之报雠，其以甚乎！吾闻之，人众者胜天，天定亦能破人。今子故<span class="kindle-cn-underline">平王</span>
 之臣，亲北面而事之，今至于僇死人，此岂其无天道之极乎！”<span class="kindle-cn-underline">伍子胥</span>
 曰：“为我谢<span class="kindle-cn-underline">申包胥</span>
 曰，吾日莫途远，吾故倒行而逆施之。”于是<span class="kindle-cn-underline">申包胥</span>
 走<span class="kindle-cn-underline">秦</span>
 告急，求救于<span class="kindle-cn-underline">秦</span>
 。<span class="kindle-cn-underline">秦</span>
 不许。<span class="kindle-cn-underline">包胥</span>
 立于<span class="kindle-cn-underline">秦</span>
 廷，昼夜哭，七日七夜不绝其声。<span class="kindle-cn-underline">秦哀公</span>
 怜之，曰：“<span class="kindle-cn-underline">楚</span>
 虽无道，有臣若是，可无存乎！”乃遣车五百乘救<span class="kindle-cn-underline">楚</span>
 击<span class="kindle-cn-underline">吴</span>
 。六月，败<span class="kindle-cn-underline">吴</span>
 兵于<span class="kindle-cn-underline">稷</span>
 。会<span class="kindle-cn-underline">吴王</span>
 久留<span class="kindle-cn-underline">楚</span>
 求<span class="kindle-cn-underline">昭王</span>
 ，而<span class="kindle-cn-underline">阖庐</span>
 弟<span class="kindle-cn-underline">夫概</span>
 乃亡归，自立为王。<span class="kindle-cn-underline">阖庐</span>
 闻之，乃释<span class="kindle-cn-underline">楚</span>
 而归，击其弟<span class="kindle-cn-underline">夫概</span>
 。<span class="kindle-cn-underline">夫概</span>
 败走，遂奔<span class="kindle-cn-underline">楚</span>
 。<span class="kindle-cn-underline">楚昭王</span>
 见<span class="kindle-cn-underline">吴</span>
 有内乱，乃复入<span class="kindle-cn-underline">郢</span>
 。封<span class="kindle-cn-underline">夫概</span>
 于<span class="kindle-cn-underline">堂谿</span>
 ，为<span class="kindle-cn-underline">堂谿氏</span>
 。<span class="kindle-cn-underline">楚</span>
 复与<span class="kindle-cn-underline">吴</span>
 战，败<span class="kindle-cn-underline">吴</span>
 ，<span class="kindle-cn-underline">吴王</span>
 乃归。</p>
<p>后二岁，<span class="kindle-cn-underline">阖庐</span>
 使<span class="kindle-cn-underline">太子夫差</span>
 将兵伐<span class="kindle-cn-underline">楚</span>
 ，取<span class="kindle-cn-underline">番</span>
 。<span class="kindle-cn-underline">楚</span>
 惧<span class="kindle-cn-underline">吴</span>
 复大来，乃去<span class="kindle-cn-underline">郢</span>
 ，徙于<span class="kindle-cn-underline">鄀</span>
 。当是时，<span class="kindle-cn-underline">吴</span>
 以<span class="kindle-cn-underline">伍子胥</span>
 、<span class="kindle-cn-underline">孙武</span>
 之谋，西破强<span class="kindle-cn-underline">楚</span>
 ，北威<span class="kindle-cn-underline">齐晋</span>
 ，南服<span class="kindle-cn-underline">越</span>
 人。</p>
<p>其后四年，<span class="kindle-cn-underline">孔子</span>
 相<span class="kindle-cn-underline">鲁</span>
 。</p>
<p>后五年，伐<span class="kindle-cn-underline">越</span>
 。<span class="kindle-cn-underline">越王句践</span>
 迎击，败<span class="kindle-cn-underline">吴</span>
 于<span class="kindle-cn-underline">姑苏</span>
 ，伤<span class="kindle-cn-underline">阖庐</span>
 指，军却。<span class="kindle-cn-underline">阖庐</span>
 病创将死，谓<span class="kindle-cn-underline">太子夫差</span>
 曰：“尔忘<span class="kindle-cn-underline">句践</span>
 杀尔父乎？”<span class="kindle-cn-underline">夫差</span>
 对曰：“不敢忘。”是夕，<span class="kindle-cn-underline">阖庐</span>
 死。<span class="kindle-cn-underline">夫差</span>
 既立为王，以<span class="kindle-cn-underline">伯嚭</span>
 为太宰，习战射。二年后伐<span class="kindle-cn-underline">越</span>
 ，败<span class="kindle-cn-underline">越</span>
 于<span class="kindle-cn-underline">夫湫</span>
 。<span class="kindle-cn-underline">越王句践</span>
 乃以馀兵五千人栖于<span class="kindle-cn-underline">会稽</span>
 之上，使<span class="kindle-cn-underline">大夫种</span>
 厚币遗<span class="kindle-cn-underline">吴太宰嚭</span>
 以请和，求委国为臣妾。<span class="kindle-cn-underline">吴王</span>
 将许之。<span class="kindle-cn-underline">伍子胥</span>
 谏曰：“<span class="kindle-cn-underline">越王</span>
 为人能辛苦。今王不灭，后必悔之。”<span class="kindle-cn-underline">吴王</span>
 不听，用<span class="kindle-cn-underline">太宰嚭</span>
 计，与<span class="kindle-cn-underline">越</span>
 平。</p>
<p>其后五年，而<span class="kindle-cn-underline">吴王</span>
 闻<span class="kindle-cn-underline">齐景公</span>
 死而大臣争宠，新君弱，乃兴师北伐<span class="kindle-cn-underline">齐</span>
 。<span class="kindle-cn-underline">伍子胥</span>
 谏曰：“<span class="kindle-cn-underline">句践</span>
 食不重味，吊死问疾，且欲有所用之也。此人不死，必为<span class="kindle-cn-underline">吴</span>
 患。今<span class="kindle-cn-underline">吴</span>
 之有<span class="kindle-cn-underline">越</span>
 ，犹人之有腹心疾也。而王不先<span class="kindle-cn-underline">越</span>
 而乃务<span class="kindle-cn-underline">齐</span>
 ，不亦谬乎！”<span class="kindle-cn-underline">吴王</span>
 不听，伐<span class="kindle-cn-underline">齐</span>
 ，大败<span class="kindle-cn-underline">齐</span>
 师于<span class="kindle-cn-underline">艾陵</span>
 ，遂威<span class="kindle-cn-underline">邹鲁</span>
 之君以归。益疏<span class="kindle-cn-underline">子胥</span>
 之谋。</p>
<p>其后四年，<span class="kindle-cn-underline">吴王</span>
 将北伐<span class="kindle-cn-underline">齐</span>
 ，<span class="kindle-cn-underline">越王句践</span>
 用<span class="kindle-cn-underline">子贡</span>
 之谋，乃率其众以助<span class="kindle-cn-underline">吴</span>
 ，而重宝以献遗<span class="kindle-cn-underline">太宰嚭</span>
 。<span class="kindle-cn-underline">太宰嚭</span>
 既数受<span class="kindle-cn-underline">越</span>
 赂，其爱信<span class="kindle-cn-underline">越</span>
 殊甚，日夜为言于<span class="kindle-cn-underline">吴王</span>
 。<span class="kindle-cn-underline">吴王</span>
 信用<span class="kindle-cn-underline">嚭</span>
 之计。<span class="kindle-cn-underline">伍子胥</span>
 谏曰：“夫<span class="kindle-cn-underline">越</span>
 ，腹心之病，今信其浮辞诈伪而<a id="page407"></a>
 贪<span class="kindle-cn-underline">齐</span>
 。破<span class="kindle-cn-underline">齐</span>
 ，譬犹石田，无所用之。且<span class="kindle-cn-quxian">盘庚之诰</span>
 曰：‘有颠越不恭，劓殄灭之，俾无遗育，无使易种于兹邑。’此<span class="kindle-cn-underline">商</span>
 之所以兴。愿王释<span class="kindle-cn-underline">齐</span>
 而先<span class="kindle-cn-underline">越</span>
 ；若不然，后将悔之无及。”而<span class="kindle-cn-underline">吴王</span>
 不听，使<span class="kindle-cn-underline">子胥</span>
 于<span class="kindle-cn-underline">齐</span>
 。<span class="kindle-cn-underline">子胥</span>
 临行，谓其子曰：“吾数谏王，王不用，吾今见<span class="kindle-cn-underline">吴</span>
 之亡矣。汝与<span class="kindle-cn-underline">吴</span>
 俱亡，无益也。”乃属其子于<span class="kindle-cn-underline">齐鲍牧</span>
 ，而还报<span class="kindle-cn-underline">吴</span>
 。</p>
<p>
<span class="kindle-cn-underline">吴太宰嚭</span>
 既与<span class="kindle-cn-underline">子胥</span>
 有隙，因谗曰：“<span class="kindle-cn-underline">子胥</span>
 为人刚暴，少恩，猜贼，其怨望恐为深祸也。前日王欲伐<span class="kindle-cn-underline">齐</span>
 ，<span class="kindle-cn-underline">子胥</span>
 以为不可，王卒伐之而有大功。<span class="kindle-cn-underline">子胥</span>
 耻其计谋不用，乃反怨望。而今王又复伐<span class="kindle-cn-underline">齐</span>
 ，<span class="kindle-cn-underline">子胥</span>
 专愎强谏，沮毁用事，徒幸<span class="kindle-cn-underline">吴</span>
 之败以自胜其计谋耳。今王自行，悉国中武力以伐<span class="kindle-cn-underline">齐</span>
 ，而<span class="kindle-cn-underline">子胥</span>
 谏不用，因辍谢，详病不行。王不可不备，此起祸不难。且<span class="kindle-cn-underline">嚭</span>
 使人微伺之，其使于<span class="kindle-cn-underline">齐</span>
 也，乃属其子于<span class="kindle-cn-underline">齐</span>
 之<span class="kindle-cn-underline">鲍氏</span>
 。夫为人臣，内不得意，外倚诸侯，自以为先王之谋臣，今不见用，常鞅鞅怨望。愿王早图之。”<span class="kindle-cn-underline">吴王</span>
 曰：“微子之言，吾亦疑之。”乃使使赐<span class="kindle-cn-underline">伍子胥</span>
 属镂之剑，曰：“子以此死。”<span class="kindle-cn-underline">伍子胥</span>
 仰天叹曰：“嗟乎！谗臣<span class="kindle-cn-underline">嚭</span>
 为乱矣，王乃反诛我。我令若父霸。自若未立时，诸公子争立，我以死争之于先王，几不得立。若既得立，欲分<span class="kindle-cn-underline">吴国</span>
 予我，我顾不敢望也。然今若听谀臣言以杀长者。”乃告其舍人曰：“必树吾墓上以梓，令可以为器；而抉吾眼悬<span class="kindle-cn-underline">吴</span>
 东门之上，以观<span class="kindle-cn-underline">越</span>
 寇之入灭<span class="kindle-cn-underline">吴</span>
 也。”乃自刭死。<span class="kindle-cn-underline">吴王</span>
 闻之大怒，乃取<span class="kindle-cn-underline">子胥</span>
 尸盛以鸱夷革，浮之<span class="kindle-cn-underline">江</span>
 中。<span class="kindle-cn-underline">吴</span>
 人怜之，为立祠于<span class="kindle-cn-underline">江</span>
 上，因命曰<span class="kindle-cn-underline">胥山</span>
 。<br/>
<br/>
</p>
<p>
<span class="kindle-cn-underline">吴王</span>
 既诛<span class="kindle-cn-underline">伍子胥</span>
 ，遂伐<span class="kindle-cn-underline">齐</span>
 。<span class="kindle-cn-underline">齐鲍氏</span>
 杀其君<span class="kindle-cn-underline">悼公</span>
 而立<span class="kindle-cn-underline">阳生</span>
 。<span class="kindle-cn-underline">吴王</span>
 欲讨其贼，不胜而去。其后二年，<span class="kindle-cn-underline">吴王</span>
 召<span class="kindle-cn-underline">鲁卫</span>
 之君会之<span class="kindle-cn-underline">橐皋</span>
 。其明年，因北大会诸侯于<span class="kindle-cn-underline">黄池</span>
 ，以令<span class="kindle-cn-underline">周室</span>
 。<span class="kindle-cn-underline">越王句践</span>
 袭杀<span class="kindle-cn-underline">吴</span>
 太子，破<span class="kindle-cn-underline">吴</span>
 兵。<span class="kindle-cn-underline">吴王</span>
 闻之，乃归，使使厚币与<span class="kindle-cn-underline">越</span>
 平。后九年，<span class="kindle-cn-underline">越王句践</span>
 遂灭<span class="kindle-cn-underline">吴</span>
 ，杀王<span class="kindle-cn-underline">夫差</span>
 ，而诛<span class="kindle-cn-underline">太宰嚭</span>
 ，以不忠于其君，而外受重赂，与己比周也。<br/>
<br/>
</p>
<p>
<span class="kindle-cn-underline">伍子胥</span>
 初所与俱亡故<span class="kindle-cn-underline">楚太子建</span>
 之子<span class="kindle-cn-underline">胜</span>
 者，在于<span class="kindle-cn-underline">吴</span>
 。<span class="kindle-cn-underline">吴王夫差</span>
 之时，<span class="kindle-cn-underline">楚惠王</span>
 欲召<span class="kindle-cn-underline">胜</span>
 归<span class="kindle-cn-underline">楚</span>
 。<span class="kindle-cn-underline">叶公</span>
 谏曰：“<span class="kindle-cn-underline">胜</span>
 好勇而阴求死士，殆有私乎！”<span class="kindle-cn-underline">惠王</span>
 不听。遂召<span class="kindle-cn-underline">胜</span>
 ，使居<span class="kindle-cn-underline">楚</span>
 之边邑<span class="kindle-cn-underline">鄢</span>
 ，号为<span class="kindle-cn-underline">白公</span>
 。<span class="kindle-cn-underline">白公</span>
 归<span class="kindle-cn-underline">楚</span>
 三年而<span class="kindle-cn-underline">吴</span>
 诛<span class="kindle-cn-underline">子胥</span>
 。</p>
<p>
<span class="kindle-cn-underline">白公胜</span>
 既归<span class="kindle-cn-underline">楚</span>
 ，怨<span class="kindle-cn-underline">郑</span>
 之杀其父，乃阴养死士求报<span class="kindle-cn-underline">郑</span>
 。归<span class="kindle-cn-underline">楚</span>
 五年，请伐<span class="kindle-cn-underline">郑</span>
 ，<span class="kindle-cn-underline">楚令尹子西</span>
 许之。兵未发而<span class="kindle-cn-underline">晋</span>
 伐<span class="kindle-cn-underline">郑</span>
 ，<span class="kindle-cn-underline">郑</span>
 请救于<span class="kindle-cn-underline">楚</span>
 。<span class="kindle-cn-underline">楚</span>
 使<span class="kindle-cn-underline">子西</span>
 往救，与盟而还。<span class="kindle-cn-underline">白公胜</span>
 怒曰：“非<span class="kindle-cn-underline">郑</span>
 之仇，乃<span class="kindle-cn-underline">子西</span>
 也。”<span class="kindle-cn-underline">胜</span>
 自砺剑，人问曰：“何以为？”<span class="kindle-cn-underline">胜</span>
 曰：“欲以杀<span class="kindle-cn-underline">子西</span>
 。”<span class="kindle-cn-underline">子西</span>
 闻之，笑曰：“<span class="kindle-cn-underline">胜</span>
 如卵耳，何能为也。”</p>
<p><a id="page408"></a>
 其后四岁，<span class="kindle-cn-underline">白公胜</span>
 与<span class="kindle-cn-underline">石乞</span>
 袭杀<span class="kindle-cn-underline">楚令尹子西</span>
 、<span class="kindle-cn-underline">司马子綦</span>
 于朝。<span class="kindle-cn-underline">石乞</span>
 曰：“不杀王，不可。”乃劫王如<span class="kindle-cn-underline">高府</span>
 。<span class="kindle-cn-underline">石乞</span>
 从者<span class="kindle-cn-underline">屈固</span>
 负<span class="kindle-cn-underline">楚惠王</span>
 亡走<span class="kindle-cn-underline">昭夫人</span>
 之宫。<span class="kindle-cn-underline">叶公</span>
 闻<span class="kindle-cn-underline">白公</span>
 为乱，率其国人攻<span class="kindle-cn-underline">白公</span>
 。<span class="kindle-cn-underline">白公</span>
 之徒败，亡走山中，自杀。而虏<span class="kindle-cn-underline">石乞</span>
 ，而问<span class="kindle-cn-underline">白公</span>
 尸处，不言将亨。<span class="kindle-cn-underline">石乞</span>
 曰：“事成为卿，不成而亨，固其职也。”终不肯告其尸处。遂亨<span class="kindle-cn-underline">石乞</span>
 ，而求<span class="kindle-cn-underline">惠王</span>
 ，复立之。<br/>
<br/>
</p>
<p>
<span class="kindle-cn-underline">太史公</span>
 曰：怨毒之于人甚矣哉！王者尚不能行之于臣下，况同列乎！向令<span class="kindle-cn-underline">伍子胥</span>
 从<span class="kindle-cn-underline">奢</span>
 俱死，何异蝼蚁。弃小义，雪大耻，名垂于后世。悲夫！方<span class="kindle-cn-underline">子胥</span>
 窘于<span class="kindle-cn-underline">江</span>
 上，道乞食，志岂尝须臾忘<span class="kindle-cn-underline">郢</span>
 邪？故隐忍就功名，非烈丈夫孰能致此哉？<span class="kindle-cn-underline">白公</span>
 如不自立为君者，其功谋亦不可胜道者哉！</p>
</div>
</body>
</html>
