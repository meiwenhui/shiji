<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷六十一伯夷列传第一</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page390"></a>
 史记卷六十一<br/>
伯夷列传第一</h1>
<p>夫学者载籍极博，犹考信于六艺。<span class="kindle-cn-quxian">诗书</span>
 虽缺，然<span class="kindle-cn-underline">虞夏</span>
 之文可知也。<span class="kindle-cn-underline">尧</span>
 将逊位，让于<span class="kindle-cn-underline">虞舜</span>
 ，<span class="kindle-cn-underline">舜禹</span>
 之间，岳牧咸荐，乃试之于位，典职数十年，功用既兴，然后授政。示天下重器，王者大统，传天下若斯之难也。而说者曰<span class="kindle-cn-underline">尧</span>
 让天下于<span class="kindle-cn-underline">许由</span>
 ，<span class="kindle-cn-underline">许由</span>
 不受，耻之逃隐。及<span class="kindle-cn-underline">夏</span>
 之时，有<span class="kindle-cn-underline">卞随</span>
 、<span class="kindle-cn-underline">务光</span>
 者。此何以称焉？<span class="kindle-cn-underline">太史公</span>
 曰：余登<span class="kindle-cn-underline">箕山</span>
 ，其上盖有<span class="kindle-cn-underline">许由</span>
 冢云。<span class="kindle-cn-underline">孔子</span>
 序列古之仁圣贤人，如<span class="kindle-cn-underline">吴太伯</span>
 、<span class="kindle-cn-underline">伯夷</span>
 之伦详矣。余以所闻<span class="kindle-cn-underline">由</span>
 、<span class="kindle-cn-underline">光</span>
 义至高，其文辞不少概见，何哉？</p>
<p>
<span class="kindle-cn-underline">孔子</span>
 曰：“<span class="kindle-cn-underline">伯夷</span>
 、<span class="kindle-cn-underline">叔齐</span>
 ，不念旧恶，怨是用希。”“求仁得仁，又何怨乎？”余悲<span class="kindle-cn-underline">伯夷</span>
 之意，睹轶诗可异焉。其传曰：</p>
<div class="kindle-cn-para-2em-indent">
<p>
<span class="kindle-cn-underline">伯夷</span>
 、<span class="kindle-cn-underline">叔齐</span>
 ，<span class="kindle-cn-underline">孤竹君</span>
 之二子也。父欲立<span class="kindle-cn-underline">叔齐</span>
 ，及父卒，<span class="kindle-cn-underline">叔齐</span>
 让<span class="kindle-cn-underline">伯夷</span>
 。<span class="kindle-cn-underline">伯夷</span>
 曰：“父命也。”遂逃去。<span class="kindle-cn-underline">叔齐</span>
 亦不肯立而逃之。国人立其中子。于是<span class="kindle-cn-underline">伯夷</span>
 、<span class="kindle-cn-underline">叔齐</span>
 闻<span class="kindle-cn-underline">西伯昌</span>
 善养老，盍往归焉。及至，<span class="kindle-cn-underline">西伯</span>
 卒，<span class="kindle-cn-underline">武王</span>
 载木主，号为<span class="kindle-cn-underline">文王</span>
 ，东伐<span class="kindle-cn-underline">纣</span>
 。<span class="kindle-cn-underline">伯夷</span>
 、<span class="kindle-cn-underline">叔齐</span>
 叩马而谏曰：“父死不葬，爰及干戈，可谓孝乎？以臣弑君，可谓仁乎？”左右欲兵之。<span class="kindle-cn-underline">太公</span>
 曰：“此义人也。”扶而去之。<span class="kindle-cn-underline">武王</span>
 已平<span class="kindle-cn-underline">殷</span>
 乱，天下宗<span class="kindle-cn-underline">周</span>
 ，而<span class="kindle-cn-underline">伯夷</span>
 、<span class="kindle-cn-underline">叔齐</span>
 耻之，义不食<span class="kindle-cn-underline">周</span>
 粟，隐于<span class="kindle-cn-underline">首阳山</span>
 ，采薇而食之。及饿且死，作歌。其辞曰：“登彼<span class="kindle-cn-underline">西山</span>
 兮，采其薇矣。以暴易暴兮，不知其非矣。<span class="kindle-cn-underline">神农</span>
 、<span class="kindle-cn-underline">虞</span>
 、<span class="kindle-cn-underline">夏</span>
 忽焉没兮，我安适归矣？于嗟徂兮，命之衰矣！”遂饿死于<span class="kindle-cn-underline">首阳山</span>
 。</p>
</div>
<p class="kindle-cn-para-left">由此观之，怨邪非邪？<br/>
<br/>
</p>
<p>或曰：“天道无亲，常与善人。”若<span class="kindle-cn-underline">伯夷</span>
 、<span class="kindle-cn-underline">叔齐</span>
 ，可谓善人者非邪？积仁絜行如此而饿死！且七十子之徒，<span class="kindle-cn-underline">仲尼</span>
 独荐<span class="kindle-cn-underline">颜渊</span>
 为好学。然<span class="kindle-cn-underline">回</span>
 也屡空，糟糠不厌，而卒蚤夭。天之报施善人，其何如哉？<span class="kindle-cn-underline">盗蹠</span>
 日杀不辜，肝人之肉，暴戾恣睢，聚党数千人横行天下，竟以寿终。是遵何德哉？此其尤大彰明较著者也。若至近世，操行不轨，专犯忌讳，而终身逸乐，富厚累世不绝。<a id="page391"></a>
 或择地而蹈之，时然后出言，行不由径，非公正不发愤，而遇祸灾者，不可胜数也。余甚惑焉，傥所谓天道，是邪非邪？</p>
<p>子曰“道不同不相为谋”，亦各从其志也。故曰“富贵如可求，虽执鞭之士，吾亦为之。如不可求，从吾所好”。“岁寒，然后知松柏之后凋”。举世混浊，清士乃见。岂以其重若彼，其轻若此哉？</p>
<p>“君子疾没世而名不称焉。”贾子曰：“贪夫徇财，烈士徇名，夸者死权，众庶冯生。”“同明相照，同类相求。”“云从龙，风从虎，圣人作而万物睹。”<span class="kindle-cn-underline">伯夷</span>
 、<span class="kindle-cn-underline">叔齐</span>
 虽贤，得夫子而名益彰。<span class="kindle-cn-underline">颜渊</span>
 虽笃学，附骥尾而行益显。岩穴之士，趣舍有时若此，类名堙灭而不称，悲夫！闾巷之人，欲砥行立名者，非附青云之士，恶能施于后世哉？</p>
</div>
</body>
</html>
