<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷四十七孔子世家第十七</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page321"></a>
 史记卷四十七<br/>
孔子世家第十七</h1>
<p>
<span class="kindle-cn-underline">孔子</span>
 生<span class="kindle-cn-underline">鲁昌平乡陬邑</span>
 。其先<span class="kindle-cn-underline">宋</span>
 人也，曰<span class="kindle-cn-underline">孔防叔</span>
 。<span class="kindle-cn-underline">防叔</span>
 生<span class="kindle-cn-underline">伯夏</span>
 ，<span class="kindle-cn-underline">伯夏</span>
 生<span class="kindle-cn-underline">叔梁纥</span>
 。<span class="kindle-cn-underline">纥</span>
 与<span class="kindle-cn-underline">颜氏</span>
 女野合而生<span class="kindle-cn-underline">孔子</span>
 ，祷于<span class="kindle-cn-underline">尼丘</span>
 得<span class="kindle-cn-underline">孔子</span>
 。<span class="kindle-cn-underline">鲁襄公</span>
 二十二年而<span class="kindle-cn-underline">孔子</span>
 生。生而首上圩顶，故因名曰<span class="kindle-cn-underline">丘</span>
 云。字<span class="kindle-cn-underline">仲尼</span>
 ，姓<span class="kindle-cn-underline">孔氏</span>
 。</p>
<p>
<span class="kindle-cn-underline">丘</span>
 生而<span class="kindle-cn-underline">叔梁纥</span>
 死，葬于<span class="kindle-cn-underline">防山</span>
 。<span class="kindle-cn-underline">防山</span>
 在<span class="kindle-cn-underline">鲁</span>
 东，由是<span class="kindle-cn-underline">孔子</span>
 疑其父墓处，母讳之也。<span class="kindle-cn-underline">孔子</span>
 为儿嬉戏，常陈俎豆，设礼容。<span class="kindle-cn-underline">孔子</span>
 母死，乃殡<span class="kindle-cn-underline">五父之衢</span>
 ，盖其慎也。陬人<span class="kindle-cn-underline">輓父</span>
 之母诲<span class="kindle-cn-underline">孔子</span>
 父墓，然后往合葬于<span class="kindle-cn-underline">防</span>
 焉。</p>
<p>
<span class="kindle-cn-underline">孔子</span>
 要绖，<span class="kindle-cn-underline">季氏</span>
 飨士，<span class="kindle-cn-underline">孔子</span>
 与往。<span class="kindle-cn-underline">阳虎</span>
 绌曰：“<span class="kindle-cn-underline">季氏</span>
 飨士，非敢飨子也。”<span class="kindle-cn-underline">孔子</span>
 由是退。</p>
<p>
<span class="kindle-cn-underline">孔子</span>
 年十七，<span class="kindle-cn-underline">鲁</span>
 大夫<span class="kindle-cn-underline">孟釐子</span>
 病且死，诫其嗣<span class="kindle-cn-underline">懿子</span>
 曰：“<span class="kindle-cn-underline">孔丘</span>
 ，圣人之后，灭于<span class="kindle-cn-underline">宋</span>
 。其祖<span class="kindle-cn-underline">弗父何</span>
 始有<span class="kindle-cn-underline">宋</span>
 而嗣让<span class="kindle-cn-underline">厉公</span>
 。及<span class="kindle-cn-underline">正考父</span>
 佐<span class="kindle-cn-underline">戴</span>
 、<span class="kindle-cn-underline">武</span>
 、<span class="kindle-cn-underline">宣公</span>
 ，三命兹益恭，故鼎铭云：‘一命而偻，再命而伛，三命而俯，循墙而走，亦莫敢余侮。<img class="kindle-cn-inline-character" src="Image00088.jpg" alt="" />
 于是，粥于是，以<img class="kindle-cn-inline-character" src="Image00089.jpg" alt="" />
 余口。’其恭如是。吾闻圣人之后，虽不当世，必有达者。今<span class="kindle-cn-underline">孔丘</span>
 年少好礼，其达者欤？吾即没，若必师之。”及<span class="kindle-cn-underline">釐子</span>
 卒，<span class="kindle-cn-underline">懿子</span>
 与<span class="kindle-cn-underline">鲁</span>
 人<span class="kindle-cn-underline">南宫敬叔</span>
 往学礼焉。是岁，<span class="kindle-cn-underline">季武子</span>
 卒，<span class="kindle-cn-underline">平子</span>
 代立。<br/>
<br/>
</p>
<p>
<span class="kindle-cn-underline">孔子</span>
 贫且贱。及长，尝为<span class="kindle-cn-underline">季氏</span>
 史，料量平；尝为司职吏而畜蕃息。由是为司空。已而去<span class="kindle-cn-underline">鲁</span>
 ，斥乎<span class="kindle-cn-underline">齐</span>
 ，逐乎<span class="kindle-cn-underline">宋</span>
 、<span class="kindle-cn-underline">卫</span>
 ，困于<span class="kindle-cn-underline">陈蔡</span>
 之间，于是反<span class="kindle-cn-underline">鲁</span>
 。<span class="kindle-cn-underline">孔子</span>
 长九尺有六寸，人皆谓之“长人”而异之。<span class="kindle-cn-underline">鲁</span>
 复善待，由是反<span class="kindle-cn-underline">鲁</span>
 。</p>
<p>
<span class="kindle-cn-underline">鲁南宫敬叔</span>
 言<span class="kindle-cn-underline">鲁</span>
 君曰：“请与<span class="kindle-cn-underline">孔子</span>
 适<span class="kindle-cn-underline">周</span>
 。”<span class="kindle-cn-underline">鲁</span>
 君与之一乘车，两马，一竖子俱，适<span class="kindle-cn-underline">周</span>
 问礼，盖见<span class="kindle-cn-underline">老子云</span>
 。辞去，而<span class="kindle-cn-underline">老子</span>
 送之曰：“吾闻富贵者送人以财，仁人者送人以言。吾不能富贵，窃仁人之号，送子以言，曰：‘聪明深察而近于死者，好议人者也。博辩广大危其身者，发人之恶者也。为人子者毋以有己，为人臣者毋以有己。’”<span class="kindle-cn-underline">孔子</span>
 自<span class="kindle-cn-underline">周</span>
 反于<span class="kindle-cn-underline">鲁</span>
 ，弟子稍益进焉。</p>
<p>是时也，<span class="kindle-cn-underline">晋平公</span>
 淫，六卿擅权，东伐诸侯；<span class="kindle-cn-underline">楚灵王</span>
 兵强，陵轹中国；<span class="kindle-cn-underline">齐</span>
 大而近于<span class="kindle-cn-underline">鲁</span>
 。<span class="kindle-cn-underline">鲁</span>
 小弱，附于<span class="kindle-cn-underline">楚</span>
 则<span class="kindle-cn-underline">晋</span>
 怒；附于<span class="kindle-cn-underline">晋</span>
 则<span class="kindle-cn-underline">楚</span>
 来伐；不备于<span class="kindle-cn-underline">齐</span>
 ，<span class="kindle-cn-underline">齐</span>
 师侵<a id="page322"></a>
 <span class="kindle-cn-underline">鲁</span>
 。</p>
<p>
<span class="kindle-cn-underline">鲁昭公</span>
 之二十年，而<span class="kindle-cn-underline">孔子</span>
 盖年三十矣。<span class="kindle-cn-underline">齐景公</span>
 与<span class="kindle-cn-underline">晏婴</span>
 来适<span class="kindle-cn-underline">鲁</span>
 ，<span class="kindle-cn-underline">景公</span>
 问<span class="kindle-cn-underline">孔子</span>
 曰：“昔<span class="kindle-cn-underline">秦穆公</span>
 国小处辟，其霸何也？”对曰：“<span class="kindle-cn-underline">秦</span>
 ，国虽小，其志大；处虽辟，行中正。身举<span class="kindle-cn-underline">五羖</span>
 ，爵之大夫，起累绁之中，与语三日，授之以政。以此取之，虽王可也，其霸小矣。”<span class="kindle-cn-underline">景公</span>
 说。<br/>
<br/>
</p>
<p>
<span class="kindle-cn-underline">孔子</span>
 年三十五，而<span class="kindle-cn-underline">季平子</span>
 与<span class="kindle-cn-underline">郈昭伯</span>
 以斗鸡故得罪<span class="kindle-cn-underline">鲁昭公</span>
 ，<span class="kindle-cn-underline">昭公</span>
 率师击<span class="kindle-cn-underline">平子</span>
 ，<span class="kindle-cn-underline">平子</span>
 与<span class="kindle-cn-underline">孟氏</span>
 、<span class="kindle-cn-underline">叔孙氏</span>
 三家共攻<span class="kindle-cn-underline">昭公</span>
 ，<span class="kindle-cn-underline">昭公</span>
 师败，奔于<span class="kindle-cn-underline">齐</span>
 ，<span class="kindle-cn-underline">齐</span>
 处<span class="kindle-cn-underline">昭公乾侯</span>
 。其后顷之，<span class="kindle-cn-underline">鲁</span>
 乱。<span class="kindle-cn-underline">孔子</span>
 适<span class="kindle-cn-underline">齐</span>
 ，为<span class="kindle-cn-underline">高昭子</span>
 家臣，欲以通乎<span class="kindle-cn-underline">景公</span>
 。与<span class="kindle-cn-underline">齐</span>
 太师语乐，闻<span class="kindle-cn-quxian">韶</span>
 音，学之，三月不知肉味，<span class="kindle-cn-underline">齐</span>
 人称之。</p>
<p>
<span class="kindle-cn-underline">景公</span>
 问政<span class="kindle-cn-underline">孔子</span>
 ，<span class="kindle-cn-underline">孔子</span>
 曰：“君君，臣臣，父父，子子。”<span class="kindle-cn-underline">景公</span>
 曰：“善哉！信如君不君，臣不臣，父不父，子不子，虽有粟，吾岂得而食诸！”他日又复问政于<span class="kindle-cn-underline">孔子</span>
 ，<span class="kindle-cn-underline">孔子</span>
 曰：“政在节财。”<span class="kindle-cn-underline">景公</span>
 说，将欲以<span class="kindle-cn-underline">尼谿</span>
 田封<span class="kindle-cn-underline">孔子</span>
 。<span class="kindle-cn-underline">晏婴</span>
 进曰：“夫儒者滑稽而不可轨法；倨傲自顺，不可以为下；崇丧遂哀，破产厚葬，不可以为俗；游说乞贷，不可以为国。自大贤之息，<span class="kindle-cn-underline">周室</span>
 既衰，礼乐缺有间。今<span class="kindle-cn-underline">孔子</span>
 盛容饰，繁登降之礼，趋详之节，累世不能殚其学，当年不能究其礼。君欲用之以移<span class="kindle-cn-underline">齐</span>
 俗，非所以先细民也。”后，<span class="kindle-cn-underline">景公</span>
 敬见<span class="kindle-cn-underline">孔子</span>
 ，不问其礼。异日，<span class="kindle-cn-underline">景公</span>
 止<span class="kindle-cn-underline">孔子</span>
 曰：“奉子以<span class="kindle-cn-underline">季氏</span>
 ，吾不能。”以<span class="kindle-cn-underline">季孟</span>
 之间待之。<span class="kindle-cn-underline">齐</span>
 大夫欲害<span class="kindle-cn-underline">孔子</span>
 ，<span class="kindle-cn-underline">孔子</span>
 闻之。<span class="kindle-cn-underline">景公</span>
 曰：“吾老矣，弗能用也。”<span class="kindle-cn-underline">孔子</span>
 遂行，反乎<span class="kindle-cn-underline">鲁</span>
 。<br/>
<br/>
</p>
<p>
<span class="kindle-cn-underline">孔子</span>
 年四十二，<span class="kindle-cn-underline">鲁昭公</span>
 卒于<span class="kindle-cn-underline">乾侯</span>
 ，<span class="kindle-cn-underline">定公</span>
 立。<span class="kindle-cn-underline">定公</span>
 立五年，夏，<span class="kindle-cn-underline">季平子</span>
 卒，<span class="kindle-cn-underline">桓子</span>
 嗣立。<span class="kindle-cn-underline">季桓子</span>
 穿井得土缶，中若羊，问<span class="kindle-cn-underline">仲尼</span>
 云“得狗”。<span class="kindle-cn-underline">仲尼</span>
 曰：“以<span class="kindle-cn-underline">丘</span>
 所闻，羊也。<span class="kindle-cn-underline">丘</span>
 闻之，木石之怪夔、罔阆，水之怪龙、罔象，土之怪坟羊。”</p>
<p>
<span class="kindle-cn-underline">吴</span>
 伐<span class="kindle-cn-underline">越</span>
 ，堕会<span class="kindle-cn-underline">稽</span>
 ，得骨节专车。<span class="kindle-cn-underline">吴</span>
 使使问<span class="kindle-cn-underline">仲尼</span>
 ：“骨何者最大？”<span class="kindle-cn-underline">仲尼</span>
 曰：“<span class="kindle-cn-underline">禹</span>
 致群神于<span class="kindle-cn-underline">会稽山</span>
 ，<span class="kindle-cn-underline">防风氏</span>
 后至，<span class="kindle-cn-underline">禹</span>
 杀而戮之，其节专车，此为大矣。”<span class="kindle-cn-underline">吴</span>
 客曰：“谁为神？”<span class="kindle-cn-underline">仲尼</span>
 曰：“山川之神足以纲纪天下，其守为神，社稷为公侯，皆属于王者。”客曰：“<span class="kindle-cn-underline">防风</span>
 何守？”<span class="kindle-cn-underline">仲尼</span>
 曰：“<span class="kindle-cn-underline">汪罔氏</span>
 之君守<span class="kindle-cn-underline">封</span>
 、<span class="kindle-cn-underline">禺</span>
 之山，为<span class="kindle-cn-underline">釐姓</span>
 。在<span class="kindle-cn-underline">虞</span>
 、<span class="kindle-cn-underline">夏</span>
 、<span class="kindle-cn-underline">商</span>
 为<span class="kindle-cn-underline">汪罔</span>
 ，于<span class="kindle-cn-underline">周</span>
 为<span class="kindle-cn-underline">长翟</span>
 ，今谓之大人。”客曰：“人长几何？”<span class="kindle-cn-underline">仲尼</span>
 曰：“<span class="kindle-cn-underline">僬侥氏</span>
 三尺，短之至也。长者不过十之，数之极也。”于是<span class="kindle-cn-underline">吴</span>
 客曰：“善哉圣人！”</p>
<p><a id="page323"></a>
 <span class="kindle-cn-underline">桓子</span>
 嬖臣曰<span class="kindle-cn-underline">仲梁怀</span>
 ，与<span class="kindle-cn-underline">阳虎</span>
 有隙。<span class="kindle-cn-underline">阳虎</span>
 欲逐<span class="kindle-cn-underline">怀</span>
 ，<span class="kindle-cn-underline">公山不狃</span>
 止之。其秋，<span class="kindle-cn-underline">怀</span>
 益骄，<span class="kindle-cn-underline">阳虎</span>
 执<span class="kindle-cn-underline">怀</span>
 。<span class="kindle-cn-underline">桓子</span>
 怒，<span class="kindle-cn-underline">阳虎</span>
 因囚<span class="kindle-cn-underline">桓子</span>
 ，与盟而<img class="kindle-cn-inline-character" src="Image00090.jpg" alt="" />
 之。<span class="kindle-cn-underline">阳虎</span>
 由此益轻<span class="kindle-cn-underline">季氏</span>
 。<span class="kindle-cn-underline">季氏</span>
 亦僭于公室，陪臣执国政，是以<span class="kindle-cn-underline">鲁</span>
 自大夫以下皆僭离于正道。故<span class="kindle-cn-underline">孔子</span>
 不仕，退而修诗书礼乐，弟子弥众，至自远方，莫不受业焉。</p>
<p>
<span class="kindle-cn-underline">定公</span>
 八年，<span class="kindle-cn-underline">公山不狃</span>
 不得意于<span class="kindle-cn-underline">季氏</span>
 ，因<span class="kindle-cn-underline">阳虎</span>
 为乱，欲废<span class="kindle-cn-underline">三桓</span>
 之適，更立其庶孽<span class="kindle-cn-underline">阳虎</span>
 素所善者，遂执<span class="kindle-cn-underline">季桓子</span>
 。<span class="kindle-cn-underline">桓子</span>
 诈之，得脱。<span class="kindle-cn-underline">定公</span>
 九年，<span class="kindle-cn-underline">阳虎</span>
 不胜，奔于<span class="kindle-cn-underline">齐</span>
 。是时<span class="kindle-cn-underline">孔子</span>
 年五十。</p>
<p>
<span class="kindle-cn-underline">公山不狃</span>
 以<span class="kindle-cn-underline">费</span>
 畔<span class="kindle-cn-underline">季氏</span>
 ，使人召<span class="kindle-cn-underline">孔子</span>
 。<span class="kindle-cn-underline">孔子</span>
 循道弥久，温温无所试，莫能己用，曰：“盖<span class="kindle-cn-underline">周文武</span>
 起<span class="kindle-cn-underline">丰镐</span>
 而王，今<span class="kindle-cn-underline">费</span>
 虽小，傥庶几乎！”欲往。<span class="kindle-cn-underline">子路</span>
 不说，止<span class="kindle-cn-underline">孔子</span>
 。<span class="kindle-cn-underline">孔子</span>
 曰：“夫召我者岂徒哉？如用我，其为<span class="kindle-cn-underline">东周</span>
 乎！”然亦卒不行。</p>
<p>其后<span class="kindle-cn-underline">定公</span>
 以<span class="kindle-cn-underline">孔子</span>
 为<span class="kindle-cn-underline">中都</span>
 宰，一年，四方皆则之。由<span class="kindle-cn-underline">中都</span>
 宰为司空，由司空为大司寇。<br/>
<br/>
</p>
<p>
<span class="kindle-cn-underline">定公</span>
 十年春，及<span class="kindle-cn-underline">齐</span>
 平。夏，<span class="kindle-cn-underline">齐</span>
 大夫<span class="kindle-cn-underline">黎<img class="kindle-cn-inline-character" src="Image00055.jpg" alt="" />
</span>
 言于<span class="kindle-cn-underline">景公</span>
 曰：“<span class="kindle-cn-underline">鲁</span>
 用<span class="kindle-cn-underline">孔丘</span>
 ，其势危<span class="kindle-cn-underline">齐</span>
 。”乃使使告<span class="kindle-cn-underline">鲁</span>
 为好会，会于<span class="kindle-cn-underline">夹谷</span>
 。<span class="kindle-cn-underline">鲁定公</span>
 且以乘车好往。<span class="kindle-cn-underline">孔子</span>
 摄相事，曰：“臣闻有文事者必有武备，有武事者必有文备。古者诸侯出疆，必具官以从。请具左右司马。”<span class="kindle-cn-underline">定公</span>
 曰：“诺。”具左右司马。会<span class="kindle-cn-underline">齐侯夹谷</span>
 ，为坛位，土阶三等，以会遇之礼相见，揖让而登。献酬之礼毕，<span class="kindle-cn-underline">齐</span>
 有司趋而进曰：“请奏四方之乐。”<span class="kindle-cn-underline">景公</span>
 曰：“诺。”于是旖旄羽祓矛戟剑拨鼓噪而至。<span class="kindle-cn-underline">孔子</span>
 趋而进，历阶而登，不尽一等，举袂而言曰：“吾两君为好会，夷狄之乐何为于此！请命有司！”有司却之，不去，则左右视<span class="kindle-cn-underline">晏子</span>
 与<span class="kindle-cn-underline">景公</span>
 。<span class="kindle-cn-underline">景公</span>
 心怍，麾而去之。有顷，<span class="kindle-cn-underline">齐</span>
 有司趋而进曰：“请奏宫中之乐。”<span class="kindle-cn-underline">景公</span>
 曰：“诺。”优倡侏儒为戏而前。<span class="kindle-cn-underline">孔子</span>
 趋而进，历阶而登，不尽一等，曰：“匹夫而营惑诸侯者罪当诛！请命有司！”有司加法焉，手足异处。<span class="kindle-cn-underline">景公</span>
 惧而动，知义不若，归而大恐，告其群臣曰：“<span class="kindle-cn-underline">鲁</span>
 以君子之道辅其君，而子独以夷狄之道教寡人，使得罪于<span class="kindle-cn-underline">鲁君</span>
 ，为之奈何？”有司进对曰：“君子有过则谢以质，小人有过则谢以文。君若悼之，则谢以质。”于是<span class="kindle-cn-underline">齐侯</span>
 乃归所侵<span class="kindle-cn-underline">鲁</span>
 之<span class="kindle-cn-underline">郓</span>
 、<span class="kindle-cn-underline">汶阳</span>
 、<span class="kindle-cn-underline">龟阴</span>
 之田以谢过。</p>
<p>
<span class="kindle-cn-underline">定公</span>
 十三年夏，<span class="kindle-cn-underline">孔子</span>
 言于<span class="kindle-cn-underline">定公</span>
 曰：“臣无藏甲，大夫毋百雉之城。”使<span class="kindle-cn-underline">仲田</span>
 为<span class="kindle-cn-underline">季氏</span>
 宰，将堕三都。于是<span class="kindle-cn-underline">叔孙氏</span>
 先堕<span class="kindle-cn-underline">郈</span>
 。<span class="kindle-cn-underline">季氏</span>
 将堕<span class="kindle-cn-underline">费</span>
 ，<span class="kindle-cn-underline">公山不狃</span>
 、<span class="kindle-cn-underline">叔孙辄</span>
 率<span class="kindle-cn-underline">费</span>
 人袭<span class="kindle-cn-underline">鲁</span>
 。公与三子入于<span class="kindle-cn-underline">季氏</span>
 之宫，登<span class="kindle-cn-underline">武子</span>
 之台。<span class="kindle-cn-underline">费</span>
 人攻之，弗克，入及公侧。<span class="kindle-cn-underline">孔子</span>
 命<span class="kindle-cn-underline">申句须</span>
 、<span class="kindle-cn-underline">乐颀</span>
 下伐之，<span class="kindle-cn-underline">费</span>
 人北。国人追之，败诸<span class="kindle-cn-underline">姑</span>
 <a id="page324"></a>
 <span class="kindle-cn-underline">蔑</span>
 。二子奔<span class="kindle-cn-underline">齐</span>
 ，遂堕<span class="kindle-cn-underline">费</span>
 。将堕<span class="kindle-cn-underline">成</span>
 ，<span class="kindle-cn-underline">公敛处父</span>
 谓<span class="kindle-cn-underline">孟孙</span>
 曰：“堕<span class="kindle-cn-underline">成</span>
 ，<span class="kindle-cn-underline">齐</span>
 人必至于北门。且<span class="kindle-cn-underline">成</span>
 ，<span class="kindle-cn-underline">孟氏</span>
 之保障，无<span class="kindle-cn-underline">成</span>
 是无<span class="kindle-cn-underline">孟氏</span>
 也。我将弗堕。”十二月，公围<span class="kindle-cn-underline">成</span>
 ，弗克。</p>
<p>
<span class="kindle-cn-underline">定公</span>
 十四年，<span class="kindle-cn-underline">孔子</span>
 年五十六，由大司寇行摄相事，有喜色。门人曰：“闻君子祸至不惧，福至不喜。”<span class="kindle-cn-underline">孔子</span>
 曰：“有是言也。不曰‘乐其以贵下人’乎？”于是诛<span class="kindle-cn-underline">鲁</span>
 大夫乱政者<span class="kindle-cn-underline">少正卯</span>
 。与闻国政三月，粥羔豚者弗饰贾；男女行者别于途；途不拾遗；四方之客至乎邑者不求有司，皆予之以归。</p>
<p>
<span class="kindle-cn-underline">齐</span>
 人闻而惧，曰：“<span class="kindle-cn-underline">孔子</span>
 为政必霸，霸则吾地近焉，我之为先并矣。盍致地焉？”<span class="kindle-cn-underline">黎<img class="kindle-cn-inline-character" src="Image00055.jpg" alt="" />
</span>
 曰：“请先尝沮之；沮之而不可则致地，庸迟乎！”于是选<span class="kindle-cn-underline">齐</span>
 国中女子好者八十人，皆衣文衣而舞<span class="kindle-cn-quxian">康乐</span>
 ，文马三十驷，遗<span class="kindle-cn-underline">鲁</span>
 君。陈女乐文马于<span class="kindle-cn-underline">鲁</span>
 城南<span class="kindle-cn-underline">高门</span>
 外。<span class="kindle-cn-underline">季桓子</span>
 微服往观再三，将受，乃语<span class="kindle-cn-underline">鲁君</span>
 为周道游，往观终日，怠于政事。<span class="kindle-cn-underline">子路</span>
 曰：“夫子可以行矣。”<span class="kindle-cn-underline">孔子</span>
 曰：“<span class="kindle-cn-underline">鲁</span>
 今且郊，如致膰乎大夫，则吾犹可以止。”<span class="kindle-cn-underline">桓子</span>
 卒受<span class="kindle-cn-underline">齐</span>
 女乐，三日不听政；郊，又不致膰俎于大夫。<span class="kindle-cn-underline">孔子</span>
 遂行，宿乎<span class="kindle-cn-underline">屯</span>
 。而<span class="kindle-cn-underline">师己</span>
 送，曰：“夫子则非罪。”<span class="kindle-cn-underline">孔子</span>
 曰：“吾歌可夫？”歌曰：“彼妇之口，可以出走；彼妇之谒，可以死败。盖优哉游哉，维以卒岁！”<span class="kindle-cn-underline">师己</span>
 反，<span class="kindle-cn-underline">桓子</span>
 曰：“<span class="kindle-cn-underline">孔子</span>
 亦何言？”<span class="kindle-cn-underline">师己</span>
 以实告。<span class="kindle-cn-underline">桓子</span>
 喟然叹曰：“夫子罪我以群婢故也夫！”<br/>
<br/>
</p>
<p>
<span class="kindle-cn-underline">孔子</span>
 遂适<span class="kindle-cn-underline">卫</span>
 ，主于<span class="kindle-cn-underline">子路</span>
 妻兄<span class="kindle-cn-underline">颜浊邹</span>
 家。<span class="kindle-cn-underline">卫灵公</span>
 问<span class="kindle-cn-underline">孔子</span>
 ：“居<span class="kindle-cn-underline">鲁</span>
 得禄几何？”对曰“奉粟六万。”<span class="kindle-cn-underline">卫</span>
 人亦致粟六万。居顷之，或谮<span class="kindle-cn-underline">孔子</span>
 于<span class="kindle-cn-underline">卫灵公</span>
 。<span class="kindle-cn-underline">灵公</span>
 使<span class="kindle-cn-underline">公孙余假</span>
 一出一入。<span class="kindle-cn-underline">孔子</span>
 恐获罪焉，居十月，去<span class="kindle-cn-underline">卫</span>
 。</p>
<p>将适<span class="kindle-cn-underline">陈</span>
 ，过<span class="kindle-cn-underline">匡</span>
 ，<span class="kindle-cn-underline">颜刻</span>
 为仆，以其策指之曰：“昔吾人此，由彼缺也。”<span class="kindle-cn-underline">匡</span>
 人闻之，以为<span class="kindle-cn-underline">鲁</span>
 之<span class="kindle-cn-underline">阳虎</span>
 。<span class="kindle-cn-underline">阳虎</span>
 尝暴<span class="kindle-cn-underline">匡</span>
 人，<span class="kindle-cn-underline">匡</span>
 人于是遂止<span class="kindle-cn-underline">孔子</span>
 。<span class="kindle-cn-underline">孔子</span>
 状类<span class="kindle-cn-underline">阳虎</span>
 ，拘焉五日。<span class="kindle-cn-underline">颜渊</span>
 后，子曰：“吾以汝为死矣。”<span class="kindle-cn-underline">颜渊</span>
 曰：“子在，<span class="kindle-cn-underline">回</span>
 何敢死！”<span class="kindle-cn-underline">匡</span>
 人拘<span class="kindle-cn-underline">孔子</span>
 益急，弟子惧。<span class="kindle-cn-underline">孔子</span>
 曰：“<span class="kindle-cn-underline">文王</span>
 既没，文不在兹乎？天之将丧斯文也，后死者不得与于斯文也。天之未丧斯文也，<span class="kindle-cn-underline">匡</span>
 人其如予何！”<span class="kindle-cn-underline">孔子</span>
 使从者为<span class="kindle-cn-underline">宁武子</span>
 臣于<span class="kindle-cn-underline">卫</span>
 ，然后得去。<br/>
<br/>
</p>
<p>去即过<span class="kindle-cn-underline">蒲</span>
 。月馀，反乎<span class="kindle-cn-underline">卫</span>
 ，主<span class="kindle-cn-underline">蘧伯玉</span>
 家。<span class="kindle-cn-underline">灵公</span>
 夫人有<span class="kindle-cn-underline">南子</span>
 者，使人谓<span class="kindle-cn-underline">孔子</span>
 曰：“四方之君子不辱欲与寡君为兄弟者，必见寡小君。寡小君愿见。”<span class="kindle-cn-underline">孔子</span>
 辞谢，不得已而见之。夫人在缔帷中。<span class="kindle-cn-underline">孔子</span>
 入门，北面稽首。夫人自帷中再拜，环佩玉声璆然。<span class="kindle-cn-underline">孔子</span>
 曰：“吾乡为弗见，见之礼答焉。”<span class="kindle-cn-underline">子路</span>
 不说。<span class="kindle-cn-underline">孔子</span>
 矢之曰：“予所不者，天厌之！天厌之！”居<span class="kindle-cn-underline">卫</span>
 月馀，<span class="kindle-cn-underline">灵公</span>
 与夫人<a id="page325"></a>
 同车，宦者<span class="kindle-cn-underline">雍渠</span>
 参乘，出，使<span class="kindle-cn-underline">孔子</span>
 为次乘，招摇市过之。<span class="kindle-cn-underline">孔子</span>
 曰：“吾未见好德如好色者也。”于是丑之，去<span class="kindle-cn-underline">卫</span>
 ，过<span class="kindle-cn-underline">曹</span>
 。是岁，<span class="kindle-cn-underline">鲁定公</span>
 卒。</p>
<p>
<span class="kindle-cn-underline">孔子</span>
 去<span class="kindle-cn-underline">曹</span>
 适<span class="kindle-cn-underline">宋</span>
 ，与弟子习礼大树下。<span class="kindle-cn-underline">宋</span>
 司马<span class="kindle-cn-underline">桓魋</span>
 欲杀孔子，拔其树。<span class="kindle-cn-underline">孔子</span>
 去。弟子曰：“可以速矣。”<span class="kindle-cn-underline">孔子</span>
 曰：“天生德于予，<span class="kindle-cn-underline">桓魋</span>
 其如予何！”<br/>
<br/>
</p>
<p>
<span class="kindle-cn-underline">孔子</span>
 适<span class="kindle-cn-underline">郑</span>
 ，与弟子相失，<span class="kindle-cn-underline">孔子</span>
 独立郭东门。<span class="kindle-cn-underline">郑</span>
 人或谓<span class="kindle-cn-underline">子贡</span>
 曰：“东门有人，其颡似<span class="kindle-cn-underline">尧</span>
 ，其项类<span class="kindle-cn-underline">皋陶</span>
 ，其肩类<span class="kindle-cn-underline">子产</span>
 ，然自要以下不及<span class="kindle-cn-underline">禹</span>
 三寸，累累若丧家之狗。”<span class="kindle-cn-underline">子贡</span>
 以实告<span class="kindle-cn-underline">孔子</span>
 。<span class="kindle-cn-underline">孔子</span>
 欣然笑曰：“形状，末也。而谓似丧家之狗，然哉！然哉！”</p>
<p>
<span class="kindle-cn-underline">孔子</span>
 遂至<span class="kindle-cn-underline">陈</span>
 ，主于<span class="kindle-cn-underline">司城贞子</span>
 家。岁馀，<span class="kindle-cn-underline">吴王夫差</span>
 伐<span class="kindle-cn-underline">陈</span>
 ，取三邑而去。<span class="kindle-cn-underline">赵鞅</span>
 伐<span class="kindle-cn-underline">朝歌</span>
 。<span class="kindle-cn-underline">楚</span>
 围<span class="kindle-cn-underline">蔡</span>
 ，<span class="kindle-cn-underline">蔡</span>
 迁于<span class="kindle-cn-underline">吴</span>
 。<span class="kindle-cn-underline">吴</span>
 败<span class="kindle-cn-underline">越王句践会稽</span>
 。</p>
<p>有隼集于<span class="kindle-cn-underline">陈</span>
 廷而死，楛矢贯之，石砮，矢长尺有咫。<span class="kindle-cn-underline">陈湣公</span>
 使使问<span class="kindle-cn-underline">仲尼</span>
 。<span class="kindle-cn-underline">仲尼</span>
 曰：“隼来远矣，此<span class="kindle-cn-underline">肃慎</span>
 之矢也。昔<span class="kindle-cn-underline">武王</span>
 克<span class="kindle-cn-underline">商</span>
 ，通道九夷百蛮，使各以其方贿来贡，使无忘职业。于是<span class="kindle-cn-underline">肃慎</span>
 贡楛矢石砮，长尺有咫。先王欲昭其令德，以<span class="kindle-cn-underline">肃慎</span>
 矢分<span class="kindle-cn-underline">大姬</span>
 ，配<span class="kindle-cn-underline">虞胡公</span>
 而封诸<span class="kindle-cn-underline">陈</span>
 。分同姓以珍玉，展亲；分异姓以远方职，使无忘服。故分<span class="kindle-cn-underline">陈</span>
 以<span class="kindle-cn-underline">肃慎</span>
 矢。”试求之故府，果得之。</p>
<p>
<span class="kindle-cn-underline">孔子</span>
 居<span class="kindle-cn-underline">陈</span>
 三岁，会<span class="kindle-cn-underline">晋楚</span>
 争强，更伐<span class="kindle-cn-underline">陈</span>
 ，及<span class="kindle-cn-underline">吴</span>
 侵<span class="kindle-cn-underline">陈</span>
 ，<span class="kindle-cn-underline">陈</span>
 常被寇。<span class="kindle-cn-underline">孔子</span>
 曰：“归与归与！吾党之小子狂简，进取不忘其初。”于是<span class="kindle-cn-underline">孔子</span>
 去<span class="kindle-cn-underline">陈</span>
 。</p>
<p>过<span class="kindle-cn-underline">蒲</span>
 ，会<span class="kindle-cn-underline">公叔氏</span>
 以<span class="kindle-cn-underline">蒲</span>
 畔，<span class="kindle-cn-underline">蒲</span>
 人止<span class="kindle-cn-underline">孔子</span>
 。弟子有<span class="kindle-cn-underline">公良孺</span>
 者，以私车五乘从<span class="kindle-cn-underline">孔子</span>
 。其为人长贤，有勇力，谓曰：“吾昔从夫子遇难于<span class="kindle-cn-underline">匡</span>
 ，今又遇难于此，命也已。吾与夫子再罹难，宁斗而死。”斗甚疾。<span class="kindle-cn-underline">蒲</span>
 人惧，谓<span class="kindle-cn-underline">孔子</span>
 曰：“苟毋适<span class="kindle-cn-underline">卫</span>
 ，吾出子。”与之盟，出<span class="kindle-cn-underline">孔子</span>
 东门。<span class="kindle-cn-underline">孔子</span>
 遂适<span class="kindle-cn-underline">卫</span>
 。<span class="kindle-cn-underline">子贡</span>
 曰：“盟可负邪？”<span class="kindle-cn-underline">孔子</span>
 曰：“要盟也，神不听。”</p>
<p>
<span class="kindle-cn-underline">卫灵公</span>
 闻<span class="kindle-cn-underline">孔子</span>
 来，喜，郊迎。问曰：“<span class="kindle-cn-underline">蒲</span>
 可伐乎？”对曰：“可。”<span class="kindle-cn-underline">灵公</span>
 曰：“吾大夫以为不可。今<span class="kindle-cn-underline">蒲</span>
 ，<span class="kindle-cn-underline">卫</span>
 之所以待<span class="kindle-cn-underline">晋楚</span>
 也，以<span class="kindle-cn-underline">卫</span>
 伐之，无乃不可乎？”<span class="kindle-cn-underline">孔子</span>
 曰：“其男子有死之志，妇人有保<span class="kindle-cn-underline">西河</span>
 之志。吾所伐者不过四五人。”<span class="kindle-cn-underline">灵公</span>
 曰：“善。”然不伐<span class="kindle-cn-underline">蒲</span>
 。</p>
<p>
<span class="kindle-cn-underline">灵公</span>
 老，怠于政，不用<span class="kindle-cn-underline">孔子</span>
 。<span class="kindle-cn-underline">孔子</span>
 喟然叹曰：“苟有用我者，期月而已，三年有成。”<span class="kindle-cn-underline">孔子</span>
 行。<br/>
<br/>
</p>
<p>
<span class="kindle-cn-underline">佛肸</span>
 为<span class="kindle-cn-underline">中牟</span>
 宰。<span class="kindle-cn-underline">赵简子</span>
 攻<span class="kindle-cn-underline">范</span>
 、<span class="kindle-cn-underline">中行</span>
 ，伐<span class="kindle-cn-underline">中牟</span>
 。<span class="kindle-cn-underline">佛肸</span>
 畔，使人召<span class="kindle-cn-underline">孔子</span>
 。<span class="kindle-cn-underline">孔子</span>
 欲往。<span class="kindle-cn-underline">子路</span>
 曰：“<span class="kindle-cn-underline">由</span>
 闻诸夫子，‘其身亲为不善者，君子不入也’。今<span class="kindle-cn-underline">佛肸</span>
 亲以<span class="kindle-cn-underline">中牟</span>
 畔，子欲往，如之何？”<span class="kindle-cn-underline">孔子</span>
 曰：“有是言也。不曰坚乎，磨而不<a id="page326"></a>
 磷；不曰白乎，涅而不淄。我岂匏瓜也哉，焉能系而不食？”</p>
<p>
<span class="kindle-cn-underline">孔子</span>
 击磬。有荷蒉而过门者，曰：“有心哉，击磬乎！硁硁乎，莫己知也夫而已矣！”</p>
<p>
<span class="kindle-cn-underline">孔子</span>
 学鼓琴<span class="kindle-cn-underline">师襄子</span>
 ，十日不进。<span class="kindle-cn-underline">师襄子</span>
 曰：“可以益矣。”<span class="kindle-cn-underline">孔子</span>
 曰：“<span class="kindle-cn-underline">丘</span>
 已习其曲矣，未得其数也。”有间，曰：“已习其数，可以益矣。”<span class="kindle-cn-underline">孔子</span>
 曰：“<span class="kindle-cn-underline">丘</span>
 未得其志也。”有间，曰：“已习其志，可以益矣。”<span class="kindle-cn-underline">孔子</span>
 曰：“<span class="kindle-cn-underline">丘</span>
 未得其为人也。”有间，有所穆然深思焉，有所怡然高望而远志焉。曰：“<span class="kindle-cn-underline">丘</span>
 得其为人，黯然而黑，幾然而长，眼如望羊，如王四国，非<span class="kindle-cn-underline">文王</span>
 其谁能为此也！”<span class="kindle-cn-underline">师襄子</span>
 辟席再拜，曰：“师盖云<span class="kindle-cn-quxian">文王操</span>
 也。”<br/>
<br/>
</p>
<p>
<span class="kindle-cn-underline">孔子</span>
 既不得用于<span class="kindle-cn-underline">卫</span>
 ，将西见<span class="kindle-cn-underline">赵简子</span>
 。至于<span class="kindle-cn-underline">河</span>
 而闻<span class="kindle-cn-underline">窦鸣犊</span>
 、<span class="kindle-cn-underline">舜华</span>
 之死也，临<span class="kindle-cn-underline">河</span>
 而叹曰：“美哉水，洋洋乎！<span class="kindle-cn-underline">丘</span>
 之不济此，命也夫！”<span class="kindle-cn-underline">子贡</span>
 趋而进曰：“敢问何谓也？”<span class="kindle-cn-underline">孔子</span>
 曰：“<span class="kindle-cn-underline">窦鸣犊</span>
 、<span class="kindle-cn-underline">舜华</span>
 ，<span class="kindle-cn-underline">晋国</span>
 之贤大夫也。<span class="kindle-cn-underline">赵简子</span>
 未得志之时，须此两人而后从政；及其已得志，杀之乃从政。<span class="kindle-cn-underline">丘</span>
 闻之也，刳胎杀夭则麒麟不至郊，竭泽涸渔则蛟龙不合阴阳，覆巢毁卵则凤皇不翔。何则？君子讳伤其类也。夫鸟兽之于不义也尚知辟之，而况乎<span class="kindle-cn-underline">丘</span>
 哉！”乃还息乎<span class="kindle-cn-underline">陬乡</span>
 ，作为<span class="kindle-cn-quxian">陬操</span>
 以哀之。而反乎<span class="kindle-cn-underline">卫</span>
 ，入主<span class="kindle-cn-underline">蘧伯玉</span>
 家。</p>
<p>他日，<span class="kindle-cn-underline">灵公</span>
 问兵阵。<span class="kindle-cn-underline">孔子</span>
 曰：“俎豆之事则尝闻之，军旅之事未之学也。”明日，与<span class="kindle-cn-underline">孔子</span>
 语，见蜚雁，仰视之，色不在<span class="kindle-cn-underline">孔子</span>
 。<span class="kindle-cn-underline">孔子</span>
 遂行，复如<span class="kindle-cn-underline">陈</span>
 。</p>
<p>夏，<span class="kindle-cn-underline">卫灵公</span>
 卒，立孙<span class="kindle-cn-underline">辄</span>
 ，是为<span class="kindle-cn-underline">卫出公</span>
 。六月，<span class="kindle-cn-underline">赵鞅</span>
 内<span class="kindle-cn-underline">太子蒯聩</span>
 于<span class="kindle-cn-underline">戚</span>
 。<span class="kindle-cn-underline">阳虎</span>
 使太子<img class="kindle-cn-inline-character" src="Image00091.jpg" alt="" />
 ，八人衰绖，伪自<span class="kindle-cn-underline">卫</span>
 迎者，哭而入，遂居焉。冬，<span class="kindle-cn-underline">蔡</span>
 迁于<span class="kindle-cn-underline">州来</span>
 。是岁<span class="kindle-cn-underline">鲁哀公</span>
 三年，而<span class="kindle-cn-underline">孔子</span>
 年六十矣。<span class="kindle-cn-underline">齐</span>
 助<span class="kindle-cn-underline">卫</span>
 围<span class="kindle-cn-underline">戚</span>
 ，以<span class="kindle-cn-underline">卫</span>
 太子<span class="kindle-cn-underline">蒯聩</span>
 在故也。</p>
<p>夏，<span class="kindle-cn-underline">鲁桓釐</span>
 庙燔，<span class="kindle-cn-underline">南宫敬叔</span>
 救火。<span class="kindle-cn-underline">孔子</span>
 在<span class="kindle-cn-underline">陈</span>
 ，闻之，曰：“灾必于<span class="kindle-cn-underline">桓釐</span>
 庙乎？”已而果然。</p>
<p>秋，<span class="kindle-cn-underline">季桓子</span>
 病，辇而见<span class="kindle-cn-underline">鲁</span>
 城，喟然叹曰：“昔此国几兴矣，以吾获罪于<span class="kindle-cn-underline">孔子</span>
 ，故不兴也。”顾谓其嗣<span class="kindle-cn-underline">康子</span>
 曰：“我即死，若必相<span class="kindle-cn-underline">鲁</span>
 ；相<span class="kindle-cn-underline">鲁</span>
 ，必召<span class="kindle-cn-underline">仲尼</span>
 。”后数日，<span class="kindle-cn-underline">桓子</span>
 卒，<span class="kindle-cn-underline">康子</span>
 代立。已葬，欲召<span class="kindle-cn-underline">仲尼</span>
 。<span class="kindle-cn-underline">公之鱼</span>
 曰：“昔吾先君用之不终，终为诸侯笑。今又用之，不能终，是再为诸侯笑。”<span class="kindle-cn-underline">康子</span>
 曰：“则谁召而可？”曰：“必召<span class="kindle-cn-underline">冉求</span>
 。”于是使使召<span class="kindle-cn-underline">冉求</span>
 。<span class="kindle-cn-underline">冉求</span>
 将行，<span class="kindle-cn-underline">孔子</span>
 曰：“<span class="kindle-cn-underline">鲁</span>
 人召<span class="kindle-cn-underline">求</span>
 ，非小用之，将大用之也。”是日，<span class="kindle-cn-underline">孔子</span>
 曰：“归乎归乎！吾党之小子狂简，斐然成章，吾不知所以裁之。”<span class="kindle-cn-underline">子赣</span>
 知<span class="kindle-cn-underline">孔子</span>
 思归，送<span class="kindle-cn-underline">冉求</span>
 ，因诫曰“即用，以<span class="kindle-cn-underline">孔子</span>
 为招”云。</p>
<p><a id="page327"></a>
 <span class="kindle-cn-underline">冉求</span>
 既去，明年，<span class="kindle-cn-underline">孔子</span>
 自<span class="kindle-cn-underline">陈</span>
 迁于<span class="kindle-cn-underline">蔡</span>
 。<span class="kindle-cn-underline">蔡昭公</span>
 将如<span class="kindle-cn-underline">吴</span>
 ，<span class="kindle-cn-underline">吴</span>
 召之也。前<span class="kindle-cn-underline">昭公</span>
 欺其臣迁<span class="kindle-cn-underline">州来</span>
 ，后将往，大夫惧复迁，<span class="kindle-cn-underline">公孙翩</span>
 射杀<span class="kindle-cn-underline">昭公</span>
 。<span class="kindle-cn-underline">楚</span>
 侵<span class="kindle-cn-underline">蔡</span>
 。秋，<span class="kindle-cn-underline">齐景公</span>
 卒。</p>
<p>明年，<span class="kindle-cn-underline">孔子</span>
 自<span class="kindle-cn-underline">蔡</span>
 如<span class="kindle-cn-underline">叶</span>
 。<span class="kindle-cn-underline">叶公</span>
 问政，<span class="kindle-cn-underline">孔子</span>
 曰：“政在来远附迩。”他日，<span class="kindle-cn-underline">叶公</span>
 问<span class="kindle-cn-underline">孔子</span>
 于<span class="kindle-cn-underline">子路</span>
 ，<span class="kindle-cn-underline">子路</span>
 不对。<span class="kindle-cn-underline">孔子</span>
 闻之，曰：“<span class="kindle-cn-underline">由</span>
 ，尔何不对曰‘其为人也，学道不倦，诲人不厌，发愤忘食，乐以忘忧，不知老之将至’云尔。”</p>
<p>去<span class="kindle-cn-underline">叶</span>
 ，反于<span class="kindle-cn-underline">蔡</span>
 。<span class="kindle-cn-underline">长沮</span>
 、<span class="kindle-cn-underline">桀溺</span>
 耦而耕，<span class="kindle-cn-underline">孔子</span>
 以为隐者，使<span class="kindle-cn-underline">子路</span>
 问津焉。<span class="kindle-cn-underline">长沮</span>
 曰：“彼执舆者为谁？”<span class="kindle-cn-underline">子路</span>
 曰：“为<span class="kindle-cn-underline">孔丘</span>
 。”曰：“是<span class="kindle-cn-underline">鲁孔丘</span>
 与？”曰：“然。”曰：“是知津矣。”<span class="kindle-cn-underline">桀溺</span>
 谓<span class="kindle-cn-underline">子路</span>
 曰：“子为谁？”曰：“为<span class="kindle-cn-underline">仲由</span>
 。”曰：“子，<span class="kindle-cn-underline">孔丘</span>
 之徒与？”曰：“然。”<span class="kindle-cn-underline">桀溺</span>
 曰：“悠悠者天下皆是也，而谁以易之？且与其从辟人之士，岂若从辟世之士哉！”耰而不辍。<span class="kindle-cn-underline">子路</span>
 以告<span class="kindle-cn-underline">孔子</span>
 ，<span class="kindle-cn-underline">孔子</span>
 怃然曰：“鸟兽不可与同群。天下有道，<span class="kindle-cn-underline">丘</span>
 不与易也。”</p>
<p>他日，<span class="kindle-cn-underline">子路</span>
 行，遇荷蓧丈人，曰：“子见夫子乎？”丈人曰：“四体不勤，五谷不分，孰为夫子！”植其杖而芸。<span class="kindle-cn-underline">子路</span>
 以告，<span class="kindle-cn-underline">孔子</span>
 曰：“隐者也。”复往，则亡。<br/>
<br/>
</p>
<p>
<span class="kindle-cn-underline">孔子</span>
 迁于<span class="kindle-cn-underline">蔡</span>
 三岁，<span class="kindle-cn-underline">吴</span>
 伐<span class="kindle-cn-underline">陈</span>
 。<span class="kindle-cn-underline">楚</span>
 救<span class="kindle-cn-underline">陈</span>
 ，军于<span class="kindle-cn-underline">城父</span>
 。闻<span class="kindle-cn-underline">孔子</span>
 在<span class="kindle-cn-underline">陈蔡</span>
 之间，<span class="kindle-cn-underline">楚</span>
 使人聘<span class="kindle-cn-underline">孔子</span>
 。<span class="kindle-cn-underline">孔子</span>
 将往拜礼，<span class="kindle-cn-underline">陈蔡</span>
 大夫谋曰：“<span class="kindle-cn-underline">孔子</span>
 贤者，所刺讥皆中诸侯之疾。今者久留<span class="kindle-cn-underline">陈蔡</span>
 之间，诸大夫所设行皆非<span class="kindle-cn-underline">仲尼</span>
 之意。今<span class="kindle-cn-underline">楚</span>
 ，大国也，来聘<span class="kindle-cn-underline">孔子</span>
 。<span class="kindle-cn-underline">孔子</span>
 用于<span class="kindle-cn-underline">楚</span>
 ，则<span class="kindle-cn-underline">陈蔡</span>
 用事大夫危矣。”于是乃相与发徒役围<span class="kindle-cn-underline">孔子</span>
 于野。不得行，绝粮。从者病，莫能兴。<span class="kindle-cn-underline">孔子</span>
 讲诵弦歌不衰。<span class="kindle-cn-underline">子路</span>
 愠见曰：“君子亦有穷乎？”<span class="kindle-cn-underline">孔子</span>
 曰：“君子固穷，小人穷斯滥矣。”</p>
<p>
<span class="kindle-cn-underline">子贡</span>
 色作。<span class="kindle-cn-underline">孔子</span>
 曰：“<span class="kindle-cn-underline">赐</span>
 ，尔以予为多学而识之者与？”曰：“然。非与？”<span class="kindle-cn-underline">孔子</span>
 曰：“非也。予一以贯之。”</p>
<p>
<span class="kindle-cn-underline">孔子</span>
 知弟子有愠心，乃召<span class="kindle-cn-underline">子路</span>
 而问曰：“<span class="kindle-cn-quxian">诗</span>
 云‘匪兕匪虎，率彼旷野’。吾道非邪？吾何为于此？”<span class="kindle-cn-underline">子路</span>
 曰：“意者吾未仁邪？人之不我信也。意者吾未知邪？人之不我行也。”<span class="kindle-cn-underline">孔子</span>
 曰：“有是乎！<span class="kindle-cn-underline">由</span>
 ，譬使仁者而必信，安有<span class="kindle-cn-underline">伯夷</span>
 、<span class="kindle-cn-underline">叔齐</span>
 ？使知者而必行，安有<span class="kindle-cn-underline">王子比干</span>
 ？”</p>
<p>
<span class="kindle-cn-underline">子路</span>
 出，<span class="kindle-cn-underline">子贡</span>
 入见。<span class="kindle-cn-underline">孔子</span>
 曰：“<span class="kindle-cn-underline">赐</span>
 ，<span class="kindle-cn-quxian">诗</span>
 云‘匪兕匪虎，率彼旷野’。吾道非邪？吾何为于此？”<span class="kindle-cn-underline">子贡</span>
 曰：“夫子之道至大也，故天下莫能容夫子。夫子盖少贬焉？”<span class="kindle-cn-underline">孔子</span>
 曰：“<span class="kindle-cn-underline">赐</span>
 ，良农能稼而不能为穑，良工能巧而不能为顺。君子能修其道，纲而纪之，统而理之，而不能为容。今尔不修尔道而求为容。<span class="kindle-cn-underline">赐</span>
 ，而志不远矣！”</p>
<p><a id="page328"></a>
 <span class="kindle-cn-underline">子贡</span>
 出，<span class="kindle-cn-underline">颜回</span>
 入见。<span class="kindle-cn-underline">孔子</span>
 曰：“<span class="kindle-cn-underline">回</span>
 ，<span class="kindle-cn-quxian">诗</span>
 云‘匪兕匪虎，率彼旷野’。吾道非邪？吾何为于此？”<span class="kindle-cn-underline">颜回</span>
 曰：“夫子之道至大，故天下莫能容。虽然，夫子推而行之，不容何病，不容然后见君子！夫道之不修也，是吾丑也。夫道既已大修而不用，是有国者之丑也。不容何病，不容然后见君子！”<span class="kindle-cn-underline">孔子</span>
 欣然而笑曰：“有是哉<span class="kindle-cn-underline">颜氏</span>
 之子！使尔多财，吾为尔宰。”</p>
<p>于是使<span class="kindle-cn-underline">子贡</span>
 至<span class="kindle-cn-underline">楚</span>
 。<span class="kindle-cn-underline">楚昭王</span>
 兴师迎<span class="kindle-cn-underline">孔子</span>
 ，然后得免。<br/>
<br/>
</p>
<p>
<span class="kindle-cn-underline">昭王</span>
 将以书社地七百里封<span class="kindle-cn-underline">孔子</span>
 。<span class="kindle-cn-underline">楚令尹子西</span>
 曰：“王之使使诸侯有如<span class="kindle-cn-underline">子贡</span>
 者乎？”曰：“无有。”“王之辅相有如<span class="kindle-cn-underline">颜回</span>
 者乎？”曰：“无有。”“王之将率有如<span class="kindle-cn-underline">子路</span>
 者乎？”曰：“无有。”“王之官尹有如<span class="kindle-cn-underline">宰予</span>
 者乎？”曰：“无有。”“且<span class="kindle-cn-underline">楚</span>
 之祖封于<span class="kindle-cn-underline">周</span>
 ，号为子男五十里。今<span class="kindle-cn-underline">孔丘</span>
 述<span class="kindle-cn-underline">三五</span>
 之法，明<span class="kindle-cn-underline">周召</span>
 之业，王若用之，则<span class="kindle-cn-underline">楚</span>
 安得世世堂堂方数千里乎？夫<span class="kindle-cn-underline">文王</span>
 在<span class="kindle-cn-underline">丰</span>
 ，<span class="kindle-cn-underline">武王</span>
 在<span class="kindle-cn-underline">镐</span>
 ，百里之君卒王天下。今<span class="kindle-cn-underline">孔丘</span>
 得据土壤，贤弟子为佐，非<span class="kindle-cn-underline">楚</span>
 之福也。”<span class="kindle-cn-underline">昭王</span>
 乃止。其秋，<span class="kindle-cn-underline">楚昭王</span>
 卒于<span class="kindle-cn-underline">城父</span>
 。</p>
<p>
<span class="kindle-cn-underline">楚</span>
 狂<span class="kindle-cn-underline">接舆</span>
 歌而过<span class="kindle-cn-underline">孔子</span>
 ，曰：“凤兮凤兮，何德之衰！往者不可谏兮，来者犹可追也！已而已而，今之从政者殆而！”<span class="kindle-cn-underline">孔子</span>
 下，欲与之言。趋而去，弗得与之言。</p>
<p>于是<span class="kindle-cn-underline">孔子</span>
 自<span class="kindle-cn-underline">楚</span>
 反乎<span class="kindle-cn-underline">卫</span>
 。是岁也，<span class="kindle-cn-underline">孔子</span>
 年六十三，而<span class="kindle-cn-underline">鲁哀公</span>
 六年也。<br/>
<br/>
</p>
<p>其明年，<span class="kindle-cn-underline">吴</span>
 与<span class="kindle-cn-underline">鲁</span>
 会<span class="kindle-cn-underline">缯</span>
 ，征百牢。<span class="kindle-cn-underline">太宰嚭</span>
 召<span class="kindle-cn-underline">季康子</span>
 。<span class="kindle-cn-underline">康子</span>
 使<span class="kindle-cn-underline">子贡</span>
 往，然后得已。</p>
<p>
<span class="kindle-cn-underline">孔子</span>
 曰：“<span class="kindle-cn-underline">鲁卫</span>
 之政，兄弟也。”是时，<span class="kindle-cn-underline">卫君辄</span>
 父不得立，在外，诸侯数以为让。而<span class="kindle-cn-underline">孔子</span>
 弟子多仕于<span class="kindle-cn-underline">卫</span>
 ，<span class="kindle-cn-underline">卫君</span>
 欲得<span class="kindle-cn-underline">孔子</span>
 为政。<span class="kindle-cn-underline">子路</span>
 曰：“<span class="kindle-cn-underline">卫君</span>
 待子而为政，子将奚先？”<span class="kindle-cn-underline">孔子</span>
 曰：“必也正名乎！”<span class="kindle-cn-underline">子路</span>
 曰：“有是哉，子之迂也！何其正也？”<span class="kindle-cn-underline">孔子</span>
 曰：“野哉<span class="kindle-cn-underline">由</span>
 也！夫名不正则言不顺，言不顺则事不成，事不成则礼乐不兴，礼乐不兴则刑罚不中，刑罚不中则民无所错手足矣。夫君子为之必可名，言之必可行。君子于其言，无所苟而已矣。”</p>
<p>其明年，<span class="kindle-cn-underline">冉有</span>
 为<span class="kindle-cn-underline">季氏</span>
 将师，与<span class="kindle-cn-underline">齐</span>
 战于<span class="kindle-cn-underline">郎</span>
 ，克之。<span class="kindle-cn-underline">季康子</span>
 曰：“子之于军旅，学之乎？性之乎？”<span class="kindle-cn-underline">冉有</span>
 曰：“学之于<span class="kindle-cn-underline">孔子</span>
 。”<span class="kindle-cn-underline">季康子</span>
 曰：“<span class="kindle-cn-underline">孔子</span>
 何如人哉？”对曰：“用之有名；播之百姓，质诸鬼神而无憾。<span class="kindle-cn-underline">求</span>
 之至于此道，虽累千社，夫子不利也。”<span class="kindle-cn-underline">康子</span>
 曰：“我欲召之，可乎？”对曰：“欲召之，则毋以小人固之，则可矣。”而<span class="kindle-cn-underline">卫孔文子</span>
 将攻<span class="kindle-cn-underline">太叔</span>
 ，问策于<span class="kindle-cn-underline">仲尼</span>
 。<span class="kindle-cn-underline">仲尼</span>
 辞不知，退而命载而行，曰：“鸟能择木，木岂能择鸟乎！”<span class="kindle-cn-underline">文子</span>
 固止。会<span class="kindle-cn-underline">季康子</span>
 逐<span class="kindle-cn-underline">公华</span>
 、<a id="page329"></a>
 <span class="kindle-cn-underline">公宾</span>
 、<span class="kindle-cn-underline">公林</span>
 ，以币迎<span class="kindle-cn-underline">孔子</span>
 ，<span class="kindle-cn-underline">孔子</span>
 归<span class="kindle-cn-underline">鲁</span>
 。</p>
<p>
<span class="kindle-cn-underline">孔子</span>
 之去<span class="kindle-cn-underline">鲁</span>
 凡十四岁而反乎<span class="kindle-cn-underline">鲁</span>
 。</p>
<p>
<span class="kindle-cn-underline">鲁哀公</span>
 问政，对曰：“政在选臣。”<span class="kindle-cn-underline">季康子</span>
 问政，曰：“举直错诸枉，则枉者直。”<span class="kindle-cn-underline">康子</span>
 患盗，<span class="kindle-cn-underline">孔子</span>
 曰：“苟子之不欲，虽赏之不窃。”然<span class="kindle-cn-underline">鲁</span>
 终不能用<span class="kindle-cn-underline">孔子</span>
 ，<span class="kindle-cn-underline">孔子</span>
 亦不求仕。<br/>
<br/>
</p>
<p>
<span class="kindle-cn-underline">孔子</span>
 之时，<span class="kindle-cn-underline">周室</span>
 微而礼乐废，<span class="kindle-cn-quxian">诗书</span>
 缺。追迹<span class="kindle-cn-underline">三代</span>
 之礼，序<span class="kindle-cn-quxian">书传</span>
 ，上纪<span class="kindle-cn-underline">唐虞</span>
 之际，下至<span class="kindle-cn-underline">秦缪</span>
 ，编次其事。曰：“<span class="kindle-cn-underline">夏</span>
 礼吾能言之，<span class="kindle-cn-underline">杞</span>
 不足征也。<span class="kindle-cn-underline">殷</span>
 礼吾能言之，<span class="kindle-cn-underline">宋</span>
 不足征也。足，则吾能征之矣。”观<span class="kindle-cn-underline">殷夏</span>
 所损益，曰：“后虽百世可知也，以一文一质。<span class="kindle-cn-underline">周</span>
 监二代，郁郁乎文哉。吾从<span class="kindle-cn-underline">周</span>
 。”故<span class="kindle-cn-quxian">书传</span>
 、<span class="kindle-cn-quxian">礼记</span>
 自<span class="kindle-cn-underline">孔氏</span>
 。</p>
<p>
<span class="kindle-cn-underline">孔子</span>
 语<span class="kindle-cn-underline">鲁</span>
 大师：“乐其可知也。始作翕如，纵之纯如，皦如，绎如也，以成。”“吾自<span class="kindle-cn-underline">卫</span>
 反<span class="kindle-cn-underline">鲁</span>
 ，然后乐正，<span class="kindle-cn-quxian">雅</span>
 <span class="kindle-cn-quxian">颂</span>
 各得其所。”</p>
<p>古者<span class="kindle-cn-quxian">诗</span>
 三千馀篇，及至<span class="kindle-cn-underline">孔子</span>
 ，去其重，取可施于礼义，上采<span class="kindle-cn-underline">契后稷</span>
 ，中述<span class="kindle-cn-underline">殷周</span>
 之盛，至<span class="kindle-cn-underline">幽厉</span>
 之缺，始于衽席，故曰“<span class="kindle-cn-quxian">关雎</span>
 之乱以为<span class="kindle-cn-quxian">风</span>
 始，<span class="kindle-cn-quxian">鹿鸣</span>
 为<span class="kindle-cn-quxian">小</span>
 <span class="kindle-cn-quxian">雅</span>
 始，<span class="kindle-cn-quxian">文王</span>
 为<span class="kindle-cn-quxian">大雅</span>
 始，<span class="kindle-cn-quxian">清庙</span>
 为<span class="kindle-cn-quxian">颂</span>
 始”。三百五篇<span class="kindle-cn-underline">孔子</span>
 皆弦歌之，以求合<span class="kindle-cn-quxian">韶</span>
 <span class="kindle-cn-quxian">武</span>
 <span class="kindle-cn-quxian">雅</span>
 <span class="kindle-cn-quxian">颂</span>
 之音。礼乐自此可得而述，以备王道，成六艺。</p>
<p>
<span class="kindle-cn-underline">孔子</span>
 晚而喜<span class="kindle-cn-quxian">易</span>
 ，序<span class="kindle-cn-quxian">彖</span>
 、<span class="kindle-cn-quxian">系</span>
 、<span class="kindle-cn-quxian">象</span>
 、<span class="kindle-cn-quxian">说卦</span>
 、<span class="kindle-cn-quxian">文言</span>
 。读<span class="kindle-cn-quxian">易</span>
 ，韦编三绝。曰：“假我数年，若是，我于<span class="kindle-cn-quxian">易</span>
 则彬彬矣。”<br/>
<br/>
</p>
<p>
<span class="kindle-cn-underline">孔子</span>
 以诗书礼乐教，弟子盖三千焉，身通六艺者七十有二人。如<span class="kindle-cn-underline">颜浊邹</span>
 之徒，颇受业者甚众。</p>
<p>
<span class="kindle-cn-underline">孔子</span>
 以四教：文，行，忠，信。绝四：毋意，毋必，毋固，毋我。所慎：齐，战，疾。子罕言利与命与仁。不愤不启，举一隅不以三隅反，则弗复也。</p>
<p>其于乡党，恂恂似不能言者。其于宗庙朝廷，辩辩言，唯谨尔。朝，与上大夫言，訚訚如也；与下大夫言，侃侃如也。</p>
<p>入公门，鞠躬如也；趋进，翼如也。君召使傧，色勃如也。君命召，不俟驾行矣。</p>
<p>鱼馁，肉败，割不正，不食。席不正，不坐。食于有丧者之侧，未尝饱也。</p>
<p>是日哭，则不歌。见齐衰、瞽者，虽童子必变。</p>
<p>“三人行，必得我师。”“德之不修，学之不讲，闻义不能徙，不善不能改，是吾忧也。”使人歌，善，则使复之，然后和之。</p>
<p><a id="page330"></a>
 子不语：怪，力，乱，神。</p>
<p>
<span class="kindle-cn-underline">子贡</span>
 曰：“夫子之文章，可得闻也。夫子言天道与性命，弗可得闻也已。”<span class="kindle-cn-underline">颜渊</span>
 喟然叹曰：“仰之弥高，钻之弥坚。瞻之在前，忽焉在后。夫子循循然善诱人，博我以文，约我以礼，欲罢不能。既竭我才，如有所立，卓尔。虽欲从之，蔑由也已。”<span class="kindle-cn-underline">达巷</span>
 党人曰：“大哉<span class="kindle-cn-underline">孔子</span>
 ，博学而无所成名。”子闻之曰：“我何执？执御乎？执射乎？我执御矣。”<span class="kindle-cn-underline">牢</span>
 曰：“子云‘不试，故艺’。”<br/>
<br/>
</p>
<p>
<span class="kindle-cn-underline">鲁哀公</span>
 十四年春，狩<span class="kindle-cn-underline">大野</span>
 。<span class="kindle-cn-underline">叔孙氏</span>
 车子<span class="kindle-cn-underline"><img class="kindle-cn-inline-character" src="Image00055.jpg" alt="" />
 商</span>
 获兽，以为不祥。<span class="kindle-cn-underline">仲尼</span>
 视之，曰：“麟也。”取之。曰：“<span class="kindle-cn-underline">河</span>
 不出图，<span class="kindle-cn-underline">雒</span>
 不出书，吾已矣夫！”<span class="kindle-cn-underline">颜渊</span>
 死，<span class="kindle-cn-underline">孔子</span>
 曰：“天丧予！”及西狩见麟，曰：“吾道穷矣！”喟然叹曰：“莫知我夫！”<span class="kindle-cn-underline">子贡</span>
 曰：“何为莫知子？”子曰：“不怨天，不尤人，下学而上达，知我者其天乎！”</p>
<p>“不降其志，不辱其身，<span class="kindle-cn-underline">伯夷</span>
 、<span class="kindle-cn-underline">叔齐</span>
 乎！”谓“<span class="kindle-cn-underline">柳下惠</span>
 、<span class="kindle-cn-underline">少连</span>
 降志辱身矣”。谓“<span class="kindle-cn-underline">虞仲</span>
 、<span class="kindle-cn-underline">夷逸</span>
 隐居放言，行中清，废中权”。“我则异于是，无可无不可。”</p>
<p>子曰：“弗乎弗乎，君子病没世而名不称焉。吾道不行矣，吾何以自见于后世哉？”乃因史记作<span class="kindle-cn-quxian">春秋</span>
 ，上至<span class="kindle-cn-underline">隐公</span>
 ，下讫<span class="kindle-cn-underline">哀公</span>
 十四年，十二公。据<span class="kindle-cn-underline">鲁</span>
 ，亲<span class="kindle-cn-underline">周</span>
 ，故<span class="kindle-cn-underline">殷</span>
 ，运之<span class="kindle-cn-underline">三代</span>
 。约其文辞而指博。故<span class="kindle-cn-underline">吴楚</span>
 之君自称王，而<span class="kindle-cn-quxian">春秋</span>
 贬之曰“子”；<span class="kindle-cn-underline">践土</span>
 之会实召<span class="kindle-cn-underline">周</span>
 天子，而<span class="kindle-cn-quxian">春秋</span>
 讳之曰“天王狩于<span class="kindle-cn-underline">河阳</span>
 ”：推此类以绳当世。贬损之义，后有王者举而开之。<span class="kindle-cn-quxian">春秋</span>
 之义行，则天下乱臣贼子惧焉。</p>
<p>
<span class="kindle-cn-underline">孔子</span>
 在位听讼，文辞有可与人共者，弗独有也。至于为<span class="kindle-cn-quxian">春秋</span>
 ，笔则笔，削则削，<span class="kindle-cn-underline">子夏</span>
 之徒不能赞一辞。弟子受<span class="kindle-cn-quxian">春秋</span>
 ，<span class="kindle-cn-underline">孔子</span>
 曰：“后世知<span class="kindle-cn-underline">丘</span>
 者以<span class="kindle-cn-quxian">春</span>
 <span class="kindle-cn-quxian">秋</span>
 ，而罪<span class="kindle-cn-underline">丘</span>
 者亦以<span class="kindle-cn-quxian">春秋</span>
 。”</p>
<p>明岁，<span class="kindle-cn-underline">子路</span>
 死于<span class="kindle-cn-underline">卫</span>
 。<span class="kindle-cn-underline">孔子</span>
 病，<span class="kindle-cn-underline">子贡</span>
 请见。<span class="kindle-cn-underline">孔子</span>
 方负杖逍遥于门，曰：“<span class="kindle-cn-underline">赐</span>
 ，汝来何其晚也？”<span class="kindle-cn-underline">孔子</span>
 因叹，歌曰：“<span class="kindle-cn-underline">太山</span>
 坏乎！梁柱摧乎！哲人萎乎！”因以涕下。谓<span class="kindle-cn-underline">子贡</span>
 曰：“天下无道久矣，莫能宗予。<span class="kindle-cn-underline">夏</span>
 人殡于东阶，<span class="kindle-cn-underline">周</span>
 人于西阶，<span class="kindle-cn-underline">殷</span>
 人两柱间。昨暮予梦坐奠两柱之间，予始<span class="kindle-cn-underline">殷</span>
 人也。”后七日卒。</p>
<p>
<span class="kindle-cn-underline">孔子</span>
 年七十三，以<span class="kindle-cn-underline">鲁哀公</span>
 十六年四月己丑卒。</p>
<p>
<span class="kindle-cn-underline">哀公</span>
 诔之曰：“旻天不吊，不憗遗一老，俾屏余一人以在位，茕茕余在疚。呜呼哀哉！<span class="kindle-cn-underline">尼父</span>
 ，毋自律！”<span class="kindle-cn-underline">子贡</span>
 曰：“君其不没于<span class="kindle-cn-underline">鲁</span>
 乎！夫子之言曰：‘礼失则昏，名失则愆。失志为昏，失所为愆。’生不能用，死而诔之，非礼也。称‘余一人’，非名也。”</p>
<p>
<span class="kindle-cn-underline">孔子</span>
 葬<span class="kindle-cn-underline">鲁</span>
 城北<span class="kindle-cn-underline">泗</span>
 上，弟子皆服三年。三年心丧毕，相诀而去，则哭，各<a id="page331"></a>
 复尽哀；或复留。唯<span class="kindle-cn-underline">子赣</span>
 庐于冢上，凡六年，然后去。弟子及<span class="kindle-cn-underline">鲁</span>
 人往从冢而家者百有馀室，因命曰<span class="kindle-cn-underline">孔里</span>
 。<span class="kindle-cn-underline">鲁</span>
 世世相传以岁时奉祠<span class="kindle-cn-underline">孔子冢</span>
 ，而诸儒亦讲礼乡饮大射于<span class="kindle-cn-underline">孔子冢</span>
 。<span class="kindle-cn-underline">孔子冢</span>
 大一顷。故所居堂、弟子内，后世因庙，藏<span class="kindle-cn-underline">孔子</span>
 衣冠琴车书，至于<span class="kindle-cn-underline">汉</span>
 二百馀年不绝。<span class="kindle-cn-underline">高皇帝</span>
 过<span class="kindle-cn-underline">鲁</span>
 ，以太牢祠焉。诸侯卿相至，常先谒然后从政。<br/>
<br/>
</p>
<p>
<span class="kindle-cn-underline">孔子</span>
 生<span class="kindle-cn-underline">鲤</span>
 ，字<span class="kindle-cn-underline">伯鱼</span>
 。<span class="kindle-cn-underline">伯鱼</span>
 年五十，先<span class="kindle-cn-underline">孔子</span>
 死。</p>
<p>
<span class="kindle-cn-underline">伯鱼</span>
 生<span class="kindle-cn-underline">伋</span>
 ，字<span class="kindle-cn-underline">子思</span>
 ，年六十二。尝困于<span class="kindle-cn-underline">宋</span>
 。<span class="kindle-cn-underline">子思</span>
 作<span class="kindle-cn-quxian">中庸</span>
 。</p>
<p>
<span class="kindle-cn-underline">子思</span>
 生<span class="kindle-cn-underline">白</span>
 ，字<span class="kindle-cn-underline">子上</span>
 ，年四十七。<span class="kindle-cn-underline">子上</span>
 生<span class="kindle-cn-underline">求</span>
 ，字<span class="kindle-cn-underline">子家</span>
 ，年四十五。<span class="kindle-cn-underline">子家</span>
 生<span class="kindle-cn-underline">箕</span>
 ，字<span class="kindle-cn-underline">子京</span>
 ，年四十六。<span class="kindle-cn-underline">子京</span>
 生<span class="kindle-cn-underline">穿</span>
 ，字<span class="kindle-cn-underline">子高</span>
 ，年五十一。<span class="kindle-cn-underline">子高</span>
 生<span class="kindle-cn-underline">子慎</span>
 ，年五十七，尝为<span class="kindle-cn-underline">魏</span>
 相。</p>
<p>
<span class="kindle-cn-underline">子慎</span>
 生<span class="kindle-cn-underline">鲋</span>
 ，年五十七，为<span class="kindle-cn-underline">陈王涉</span>
 博士，死于<span class="kindle-cn-underline">陈</span>
 下。</p>
<p>
<span class="kindle-cn-underline">鲋</span>
 弟<span class="kindle-cn-underline">子襄</span>
 ，年五十七。尝为<span class="kindle-cn-underline">孝惠皇帝</span>
 博士，迁为<span class="kindle-cn-underline">长沙</span>
 太守。长九尺六寸。</p>
<p>
<span class="kindle-cn-underline">子襄</span>
 生<span class="kindle-cn-underline">忠</span>
 ，年五十七。<span class="kindle-cn-underline">忠</span>
 生<span class="kindle-cn-underline">武</span>
 ，<span class="kindle-cn-underline">武</span>
 生<span class="kindle-cn-underline">延年</span>
 及<span class="kindle-cn-underline">安国</span>
 。<span class="kindle-cn-underline">安国</span>
 为今皇帝博士，至<span class="kindle-cn-underline">临淮</span>
 太守，蚤卒。<span class="kindle-cn-underline">安国</span>
 生<span class="kindle-cn-underline">卬</span>
 ，<span class="kindle-cn-underline">卬</span>
 生<span class="kindle-cn-underline"><img class="kindle-cn-inline-character" src="Image00092.jpg" alt="" />
</span>
 。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-quxian">诗</span>
 有之：“高山仰止，景行行止。”虽不能至，然心向往之。余读<span class="kindle-cn-underline">孔氏书</span>
 ，想见其为人。适<span class="kindle-cn-underline">鲁</span>
 ，观<span class="kindle-cn-underline">仲尼</span>
 庙堂车服礼器，诸生以时习礼其家，余祗回留之不能去云。天下君王至于贤人众矣，当时则荣，没则已焉。<span class="kindle-cn-underline">孔子</span>
 布衣，传十馀世，学者宗之。自天子王侯，中国言<span class="kindle-cn-quxian">六艺</span>
 者折中于夫子，可谓至圣矣！</p>
</div>
</body>
</html>
