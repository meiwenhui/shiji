<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百二张释之冯唐列传第四十二</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page594"></a>
 史记卷一百二<br/>
张释之冯唐列传第四十二</h1>
<p>
<span class="kindle-cn-underline">张廷尉释之</span>
 者，<span class="kindle-cn-underline">堵阳</span>
 人也，字<span class="kindle-cn-underline">季</span>
 。有兄<span class="kindle-cn-underline">仲</span>
 同居。以訾为骑郎，事<span class="kindle-cn-underline">孝文</span>
 <span class="kindle-cn-underline">帝</span>
 ，十岁不得调，无所知名。<span class="kindle-cn-underline">释之</span>
 曰：“久宦减<span class="kindle-cn-underline">仲</span>
 之产，不遂。”欲自免归。中郎将<span class="kindle-cn-underline">袁盎</span>
 知其贤，惜其去，乃请徙<span class="kindle-cn-underline">释之</span>
 补谒者。<span class="kindle-cn-underline">释之</span>
 既朝毕，因前言便宜事。<span class="kindle-cn-underline">文帝</span>
 曰：“卑之，毋甚高论，令今可施行也。”于是<span class="kindle-cn-underline">释之</span>
 言<span class="kindle-cn-underline">秦汉</span>
 之间事，<span class="kindle-cn-underline">秦</span>
 所以失而<span class="kindle-cn-underline">汉</span>
 所以兴者久之。<span class="kindle-cn-underline">文帝</span>
 称善，乃拜<span class="kindle-cn-underline">释之</span>
 为谒者仆射。</p>
<p>
<span class="kindle-cn-underline">释之</span>
 从行，登虎圈。上问<span class="kindle-cn-underline">上林</span>
 尉诸禽兽簿，十馀问，尉左右视，尽不能对。虎圈啬夫从旁代尉对上所问禽兽簿甚悉，欲以观其能口对响应无穷者。<span class="kindle-cn-underline">文帝</span>
 曰：“吏不当若是邪？尉无赖！”乃诏<span class="kindle-cn-underline">释之</span>
 拜啬夫为<span class="kindle-cn-underline">上林</span>
 令。<span class="kindle-cn-underline">释之</span>
 久之前曰：“陛下以<span class="kindle-cn-underline">绛侯周勃</span>
 何如人也？”上曰：“长者也。”又复问：“<span class="kindle-cn-underline">东阳侯张相如</span>
 何如人也？”上复曰：“长者。”<span class="kindle-cn-underline">释之</span>
 曰：“夫<span class="kindle-cn-underline">绛侯</span>
 、<span class="kindle-cn-underline">东阳侯</span>
 称为长者，此两人言事曾不能出口，岂敩此啬夫谍谍利口捷给哉！且<span class="kindle-cn-underline">秦</span>
 以任刀笔之吏，吏争以亟疾苛察相高，然其敝徒文具耳，无恻隐之实。以故不闻其过，陵迟而至于<span class="kindle-cn-underline">二世</span>
 ，天下土崩。今陛下以啬夫口辩而超迁之，臣恐天下随风靡靡，争为口辩而无其实。且下之化上疾于景响，举错不可不审也。”<span class="kindle-cn-underline">文帝</span>
 曰：“善。”乃止不拜啬夫。</p>
<p>上就车，召<span class="kindle-cn-underline">释之</span>
 参乘，徐行，问<span class="kindle-cn-underline">释之秦</span>
 之敝。具以质言。至宫，上拜<span class="kindle-cn-underline">释</span>
 <span class="kindle-cn-underline">之</span>
 为公车令。</p>
<p>顷之，太子与<span class="kindle-cn-underline">梁王</span>
 共车入朝，不下司马门，于是<span class="kindle-cn-underline">释之</span>
 追止太子、<span class="kindle-cn-underline">梁王</span>
 无得入殿门。遂劾不下公门不敬，奏之。<span class="kindle-cn-underline">薄太后</span>
 闻之，<span class="kindle-cn-underline">文帝</span>
 免冠谢曰：“教儿子不谨。”<span class="kindle-cn-underline">薄太后</span>
 乃使使承诏赦太子、<span class="kindle-cn-underline">梁王</span>
 ，然后得入。<span class="kindle-cn-underline">文帝</span>
 由是奇<span class="kindle-cn-underline">释之</span>
 ，拜为中大夫。</p>
<p>顷之，至中郎将。从行至<span class="kindle-cn-underline">霸陵</span>
 ，居北临厕。是时<span class="kindle-cn-underline">慎夫人</span>
 从，上指示<span class="kindle-cn-underline">慎</span>
 <span class="kindle-cn-underline">夫人新丰</span>
 道，曰：“此走<span class="kindle-cn-underline">邯郸</span>
 道也。”使<span class="kindle-cn-underline">慎夫人</span>
 鼓瑟，上自倚瑟而歌，意惨凄悲怀，顾谓群臣曰：“嗟乎！以北山石为椁，用纻絮斮陈，蕠漆其间，岂可动哉！”左右皆曰：“善。”<span class="kindle-cn-underline">释之</span>
 前进曰：“使其中有可欲者，虽锢南山犹有郄；使<a id="page595"></a>
 其中无可欲者，虽无石椁，又何戚焉！”<span class="kindle-cn-underline">文帝</span>
 称善。其后拜<span class="kindle-cn-underline">释之</span>
 为廷尉。</p>
<p>顷之，上行出<span class="kindle-cn-underline">中渭桥</span>
 ，有一人从桥下走出，乘舆马惊。于是使骑捕，属之廷尉。<span class="kindle-cn-underline">释之</span>
 治问。曰：“县人来，闻跸，匿桥下。久之，以为行已过，即出，见乘舆车骑，即走耳。”廷尉奏当，一人犯跸，当罚金。<span class="kindle-cn-underline">文帝</span>
 怒曰：“此人亲惊吾马，吾马赖柔和，令他马，固不败伤我乎？而廷尉乃当之罚金！”<span class="kindle-cn-underline">释</span>
 <span class="kindle-cn-underline">之</span>
 曰：“法者天子所与天下公共也。今法如此而更重之，是法不信于民也。且方其时，上使立诛之则已。今既下廷尉，廷尉，天下之平也，一倾而天下用法皆为轻重，民安所措其手足？唯陛下察之。”良久，上曰：“廷尉当是也。”</p>
<p>其后有人盗<span class="kindle-cn-underline">高庙</span>
 坐前玉环，捕得，<span class="kindle-cn-underline">文帝</span>
 怒，下廷尉治。<span class="kindle-cn-underline">释之</span>
 案律盗宗庙服御物者为奏，奏当弃市。上大怒曰：“人之无道，乃盗先帝庙器，吾属廷尉者，欲致之族，而君以法奏之，非吾所以共承宗庙意也。”<span class="kindle-cn-underline">释之</span>
 免冠顿首谢曰：“法如是足也。且罪等，然以逆顺为差。今盗宗庙器而族之，有如万分之一，假令愚民取<span class="kindle-cn-underline">长陵</span>
 一抔土，陛下何以加其法乎？”久之，<span class="kindle-cn-underline">文帝</span>
 与太后言之，乃许廷尉当。是时，中尉<span class="kindle-cn-underline">条侯周亚夫</span>
 与<span class="kindle-cn-underline">梁</span>
 相<span class="kindle-cn-underline">山都侯王恬开</span>
 见<span class="kindle-cn-underline">释之</span>
 持议平，乃结为亲友。<span class="kindle-cn-underline">张廷尉</span>
 由此天下称之。</p>
<p>后<span class="kindle-cn-underline">文帝</span>
 崩，<span class="kindle-cn-underline">景帝</span>
 立，<span class="kindle-cn-underline">释之</span>
 恐，称病。欲免去，惧大诛至；欲见谢，则未知何如。用<span class="kindle-cn-underline">王生</span>
 计，卒见谢，<span class="kindle-cn-underline">景帝</span>
 不过也。</p>
<p>
<span class="kindle-cn-underline">王生</span>
 者，善为<span class="kindle-cn-underline">黄老</span>
 言，处士也。尝召居廷中，三公九卿尽会立，<span class="kindle-cn-underline">王生</span>
 老人，曰“吾袜解”，顾谓<span class="kindle-cn-underline">张廷尉</span>
 ：“为我结袜！”<span class="kindle-cn-underline">释之</span>
 跪而结之。既已，人或谓<span class="kindle-cn-underline">王生</span>
 曰：“独奈何廷辱<span class="kindle-cn-underline">张廷尉</span>
 ，使跪结袜？”<span class="kindle-cn-underline">王生</span>
 曰：“吾老且贱，自度终无益于<span class="kindle-cn-underline">张廷尉</span>
 。<span class="kindle-cn-underline">张廷尉</span>
 方今天下名臣，吾故聊辱廷尉，使跪结袜，欲以重之。”诸公闻之，贤<span class="kindle-cn-underline">王生</span>
 而重<span class="kindle-cn-underline">张廷尉</span>
 。</p>
<p>
<span class="kindle-cn-underline">张廷尉</span>
 事<span class="kindle-cn-underline">景帝</span>
 岁馀，为<span class="kindle-cn-underline">淮南王</span>
 相，犹尚以前过也。久之，<span class="kindle-cn-underline">释之</span>
 卒。其子曰<span class="kindle-cn-underline">张挚</span>
 ，字<span class="kindle-cn-underline">长公</span>
 ，官至大夫，免。以不能取容当世，故终身不仕。<br/>
<br/>
</p>
<p>
<span class="kindle-cn-underline">冯唐</span>
 者，其大父<span class="kindle-cn-underline">赵</span>
 人。父徙<span class="kindle-cn-underline">代</span>
 。<span class="kindle-cn-underline">汉</span>
 兴徙<span class="kindle-cn-underline">安陵</span>
 。<span class="kindle-cn-underline">唐</span>
 以孝著，为中郎署长，事<span class="kindle-cn-underline">文帝</span>
 。<span class="kindle-cn-underline">文帝</span>
 辇过，问<span class="kindle-cn-underline">唐</span>
 曰：“父老何自为郎？家安在？”<span class="kindle-cn-underline">唐</span>
 具以实对。<span class="kindle-cn-underline">文帝</span>
 曰：“吾居<span class="kindle-cn-underline">代</span>
 时，吾尚食监<span class="kindle-cn-underline">高袪</span>
 数为我言<span class="kindle-cn-underline">赵</span>
 将<span class="kindle-cn-underline">李齐</span>
 之贤，战于<span class="kindle-cn-underline">钜鹿</span>
 下。今吾每饭，意未尝不在<span class="kindle-cn-underline">钜鹿</span>
 也。父知之乎？”<span class="kindle-cn-underline">唐</span>
 对曰：“尚不如<span class="kindle-cn-underline">廉颇</span>
 、<span class="kindle-cn-underline">李牧</span>
 之为将也。”上曰：“何以？”<span class="kindle-cn-underline">唐</span>
 曰：“臣大父在<span class="kindle-cn-underline">赵</span>
 时，为官率将，善<span class="kindle-cn-underline">李牧</span>
 。臣父故为<span class="kindle-cn-underline">代</span>
 相，善<span class="kindle-cn-underline">赵</span>
 将<span class="kindle-cn-underline">李齐</span>
 ，知其为人也。”上既闻<span class="kindle-cn-underline">廉颇</span>
 、<span class="kindle-cn-underline">李牧</span>
 为人，良说，而搏髀曰：“嗟乎！吾独不得<span class="kindle-cn-underline">廉颇</span>
 、<span class="kindle-cn-underline">李牧</span>
 时为吾将，吾岂忧<span class="kindle-cn-underline">匈奴</span>
 哉！”唐曰：“主臣！<a id="page596"></a>
 陛下虽得<span class="kindle-cn-underline">廉颇</span>
 、<span class="kindle-cn-underline">李牧</span>
 ，弗能用也。”上怒，起入禁中。良久，召<span class="kindle-cn-underline">唐</span>
 让曰：“公奈何众辱我，独无间处乎？”<span class="kindle-cn-underline">唐</span>
 谢曰：“鄙人不知忌讳。”</p>
<p>当是之时，<span class="kindle-cn-underline">匈奴</span>
 新大入<span class="kindle-cn-underline">朝</span>
 <img class="kindle-cn-inline-character" src="Image00134.jpg" alt="" />
 ，杀<span class="kindle-cn-underline">北地</span>
 都尉<span class="kindle-cn-underline">卬</span>
 。上以<span class="kindle-cn-underline">胡</span>
 寇为意，乃卒复问<span class="kindle-cn-underline">唐</span>
 曰：“公何以知吾不能用<span class="kindle-cn-underline">廉颇</span>
 、<span class="kindle-cn-underline">李牧</span>
 也？”<span class="kindle-cn-underline">唐</span>
 对曰：“臣闻上古王者之遣将也，跪而推毂，曰阃以内者，寡人制之；阃以外者，将军制之。军功爵赏皆决于外，归而奏之。此非虚言也。臣大父言，<span class="kindle-cn-underline">李牧</span>
 为<span class="kindle-cn-underline">赵</span>
 将居边，军市之租皆自用飨士，赏赐决于外，不从中扰也。委任而责成功，故<span class="kindle-cn-underline">李牧</span>
 乃得尽其智能，遣选车千三百乘，彀骑万三千，百金之士十万，是以北逐单于，破<span class="kindle-cn-underline">东胡</span>
 ，灭<span class="kindle-cn-underline">澹林</span>
 ，西抑强<span class="kindle-cn-underline">秦</span>
 ，南支<span class="kindle-cn-underline">韩</span>
 、<span class="kindle-cn-underline">魏</span>
 。当是之时，<span class="kindle-cn-underline">赵</span>
 几霸。其后会<span class="kindle-cn-underline">赵王迁</span>
 立，其母倡也。<span class="kindle-cn-underline">王迁</span>
 立，乃用<span class="kindle-cn-underline">郭开</span>
 谗，卒诛<span class="kindle-cn-underline">李牧</span>
 ，令<span class="kindle-cn-underline">颜聚</span>
 代之。是以兵破士北，为<span class="kindle-cn-underline">秦</span>
 所禽灭。今臣窃闻<span class="kindle-cn-underline">魏尚</span>
 为<span class="kindle-cn-underline">云中</span>
 守，其军市租尽以飨士卒，出私养钱，五日一椎牛，飨宾客军吏舍人，是以<span class="kindle-cn-underline">匈奴</span>
 远避，不近<span class="kindle-cn-underline">云中</span>
 之塞。虏曾一入，<span class="kindle-cn-underline">尚</span>
 率车骑击之，所杀甚众。夫士卒尽家人子，起田中从军，安知尺籍伍符。终日力战，斩首捕虏，上功莫府，一言不相应，文吏以法绳之。其赏不行而吏奉法必用。臣愚，以为陛下法太明，赏太轻，罚太重。且<span class="kindle-cn-underline">云中</span>
 守<span class="kindle-cn-underline">魏</span>
 <span class="kindle-cn-underline">尚</span>
 坐上功首虏差六级，陛下下之吏，削其爵，罚作之。由此言之，陛下虽得<span class="kindle-cn-underline">廉颇</span>
 、<span class="kindle-cn-underline">李牧</span>
 ，弗能用也。臣诚愚，触忌讳，死罪死罪！”<span class="kindle-cn-underline">文帝</span>
 说。是日令<span class="kindle-cn-underline">冯唐</span>
 持节赦<span class="kindle-cn-underline">魏尚</span>
 ，复以为<span class="kindle-cn-underline">云中</span>
 守，而拜<span class="kindle-cn-underline">唐</span>
 为车骑都尉，主中尉及郡国车士。</p>
<p>七年，<span class="kindle-cn-underline">景帝</span>
 立，以<span class="kindle-cn-underline">唐</span>
 为<span class="kindle-cn-underline">楚</span>
 相，免。<span class="kindle-cn-underline">武帝</span>
 立，求贤良，举<span class="kindle-cn-underline">冯唐</span>
 。<span class="kindle-cn-underline">唐</span>
 时年九十馀，不能复为官，乃以<span class="kindle-cn-underline">唐</span>
 子<span class="kindle-cn-underline">冯遂</span>
 为郎。<span class="kindle-cn-underline">遂</span>
 字<span class="kindle-cn-underline">王孙</span>
 ，亦奇士，与余善。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">张季</span>
 之言长者，守法不阿意；<span class="kindle-cn-underline">冯公</span>
 之论将率，有味哉！有味哉！语曰“不知其人，视其友”。二君之所称诵，可著廊庙。<span class="kindle-cn-quxian">书</span>
 曰“不偏不党，王道荡荡；不党不偏，王道便便”。<span class="kindle-cn-underline">张季</span>
 、<span class="kindle-cn-underline">冯公</span>
 近之矣。</p>
</div>
</body>
</html>
