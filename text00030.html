<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷二十六历书第四</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page139"></a>
 史记卷二十六<br/>
历书第四</h1>
<p>昔自在古，历建正作于孟春。于时冰泮发蛰，百草奋兴，秭鸩先滜。物乃岁具，生于东，次顺四时，卒于冬分。时鸡三号，卒明。抚十二月节，卒于丑。日月成，故明也。明者孟也，幽者幼也，幽明者雌雄也。雌雄代兴，而顺至正之统也。日归于西，起明于东；月归于东，起明于西。正不率天，又不由人，则凡事易坏而难成矣。</p>
<p>王者易姓受命，必慎始初，改正朔，易服色，推本天元，顺承厥意。</p>
<p>
<span class="kindle-cn-underline">太史公</span>
 曰：<span class="kindle-cn-underline">神农</span>
 以前尚矣。盖<span class="kindle-cn-underline">黄帝</span>
 考定星历，建立五行，起消息，正闰馀，于是有天地神祇物类之官，是谓五官。各司其序，不相乱也。民是以能有信，神是以能有明德。民神异业，敬而不渎，故神降之嘉生，民以物享，灾祸不生，所求不匮。</p>
<p>
<span class="kindle-cn-underline">少嗥氏</span>
 之衰也，<span class="kindle-cn-underline">九黎</span>
 乱德，民神杂扰，不可放物，祸菑荐至，莫尽其气。<span class="kindle-cn-underline">颛顼</span>
 受之，乃命南正<span class="kindle-cn-underline">重</span>
 司天以属神，命火正<span class="kindle-cn-underline">黎</span>
 司地以属民，使复旧常，无相侵渎。</p>
<p>其后<span class="kindle-cn-underline">三苗</span>
 服<span class="kindle-cn-underline">九黎</span>
 之德，故二官咸废所职，而闰馀乖次，孟陬殄灭，<span class="kindle-cn-underline">摄提</span>
 无纪，历数失序。<span class="kindle-cn-underline">尧</span>
 复遂<span class="kindle-cn-underline">重黎</span>
 之后，不忘旧者，使复典之，而立羲和之官。明时正度，则阴阳调，风雨节，茂气至，民无夭疫。年耆禅<span class="kindle-cn-underline">舜</span>
 ，申戒<span class="kindle-cn-underline">文祖</span>
 ，云“天之历数在尔躬”。<span class="kindle-cn-underline">舜</span>
 亦以命<span class="kindle-cn-underline">禹</span>
 。由是观之，王者所重也。</p>
<p>
<span class="kindle-cn-underline">夏</span>
 正以正月，<span class="kindle-cn-underline">殷</span>
 正以十二月，<span class="kindle-cn-underline">周</span>
 正以十一月。盖<span class="kindle-cn-underline">三王</span>
 之正若循环，穷则反本。天下有道，则不失纪序；无道，则正朔不行于诸侯。</p>
<p>
<span class="kindle-cn-underline">幽</span>
 、<span class="kindle-cn-underline">厉</span>
 之后，<span class="kindle-cn-underline">周室</span>
 微，陪臣执政，史不记时，君不告朔，故畴人子弟分散，或在诸夏，或在夷狄，是以其机祥废而不统。<span class="kindle-cn-underline">周襄王</span>
 二十六年闰三月，而<span class="kindle-cn-quxian">春秋</span>
 非之。先王之正时也，履端于始，举正于中，归邪于终。履端于始，序则不愆；举正于中，民则不惑；归邪于终，事则不悖。</p>
<p>其后<span class="kindle-cn-underline">战国</span>
 并争，在于强国禽敌，救急解纷而已，岂遑念斯哉！是时独有<span class="kindle-cn-underline">邹衍</span>
 ，明于五德之传，而散消息之分，以显诸侯。而亦因<span class="kindle-cn-underline">秦</span>
 灭六国，兵戎<a id="page140"></a>
 极烦，又升至尊之日浅，未暇遑也。而亦颇推五胜，而自以为获水德之瑞，更名<span class="kindle-cn-underline">河</span>
 曰“德水”，而正以十月，色上黑。然历度闰馀，未能睹其真也。</p>
<p>
<span class="kindle-cn-underline">汉</span>
 兴，<span class="kindle-cn-underline">高祖</span>
 曰“北畤待我而起”，亦自以为获水德之瑞。虽明习历及<span class="kindle-cn-underline">张苍</span>
 等，咸以为然。是时天下初定，方纲纪大基，<span class="kindle-cn-underline">高后</span>
 女主，皆未遑，故袭<span class="kindle-cn-underline">秦</span>
 正朔服色。</p>
<p>至<span class="kindle-cn-underline">孝文</span>
 时，<span class="kindle-cn-underline">鲁</span>
 人<span class="kindle-cn-underline">公孙臣</span>
 以终始五德上书，言“<span class="kindle-cn-underline">汉</span>
 得土德，宜更元，改正朔，易服色。当有瑞，瑞黄龙见”。事下丞相<span class="kindle-cn-underline">张苍</span>
 ，<span class="kindle-cn-underline">张苍</span>
 亦学律历，以为非是，罢之。其后黄龙见<span class="kindle-cn-underline">成纪</span>
 ，<span class="kindle-cn-underline">张苍</span>
 自黜，所欲论著不成。而<span class="kindle-cn-underline">新垣平</span>
 以望气见，颇言正历服色事，贵幸，后作乱，故<span class="kindle-cn-underline">孝文帝</span>
 废不复问。</p>
<p>至今上即位，招致方士<span class="kindle-cn-underline">唐都</span>
 ，分其天部；而<span class="kindle-cn-underline">巴落下闳</span>
 运算转历，然后日辰之度与<span class="kindle-cn-underline">夏</span>
 正同。乃改元，更官号，封<span class="kindle-cn-underline">泰山</span>
 。因诏御史曰：“乃者，有司言星度之未定也，广延宣问，以理星度，未能詹也。盖闻昔者<span class="kindle-cn-underline">黄帝</span>
 合而不死，名察度验，定清浊，起五部，建气物分数。然盖尚矣。书缺乐弛，朕甚闵焉。朕唯未能循明也，<img class="kindle-cn-inline-character" src="Image00042.jpg" alt="char" />
 绩日分，率应水德之胜。今日顺夏至，黄钟为宫，林钟为徵，太蔟为商，南吕为羽，姑洗为角。自是以后，气复正，羽声复清，名复正变，以至子日当冬至，则阴阳离合之道行焉。十一月甲子朔旦冬至已詹，其更以七年为<span class="kindle-cn-underline">太初</span>
 元年。年名‘焉逢摄提格’，月名‘毕聚’，日得甲子，夜半朔旦冬至。”<br/>
<br/>
</p>
<p class="kindle-cn-para-left">历术甲子篇</p>
<p class="kindle-cn-para-left">
<span class="kindle-cn-underline">太初</span>
 元年，岁名“焉逢摄提格”，月名“毕聚”，日得甲子，夜半朔旦冬至。</p>
<p class="kindle-cn-para-left">正北</p>
<p class="kindle-cn-para-left">十二</p>
<p class="kindle-cn-para-left">　无大馀，无小馀；</p>
<p class="kindle-cn-para-left">　无大馀，无小馀；</p>
<p class="kindle-cn-para-left">焉逢摄提格<span class="kindle-cn-underline">太初</span>
 元年。</p>
<p class="kindle-cn-para-left">十二</p>
<p class="kindle-cn-para-left">　大馀五十四，小馀三百四十八；</p>
<p class="kindle-cn-para-left">　大馀五，小馀八；</p>
<p class="kindle-cn-para-left">端蒙单阏二年。</p>
<p class="kindle-cn-para-left">闰十三</p>
<p class="kindle-cn-para-left">　大馀四十八，小馀六百九十六；</p>
<p class="kindle-cn-para-left">　大馀十，小馀十六；</p>
<p class="kindle-cn-para-left"><a id="page141"></a>
 游兆执徐三年。</p>
<p class="kindle-cn-para-left">十二</p>
<p class="kindle-cn-para-left">　大馀十二，小馀六百三；</p>
<p class="kindle-cn-para-left">　大馀十五，小馀二十四；</p>
<p class="kindle-cn-para-left">强梧大荒落四年。</p>
<p class="kindle-cn-para-left">十二</p>
<p class="kindle-cn-para-left">　大馀七，小馀十一；</p>
<p class="kindle-cn-para-left">　大馀二十一，无小馀；</p>
<p class="kindle-cn-para-left">徒维敦牂<span class="kindle-cn-underline">天汉</span>
 元年。</p>
<p class="kindle-cn-para-left">闰十三</p>
<p class="kindle-cn-para-left">　大馀一，小馀三百五十九；</p>
<p class="kindle-cn-para-left">　大馀二十六，小馀八；</p>
<p class="kindle-cn-para-left">祝犁协洽二年。</p>
<p class="kindle-cn-para-left">十二</p>
<p class="kindle-cn-para-left">　大馀二十五，小馀二百六十六；</p>
<p class="kindle-cn-para-left">　大馀三十一，小馀十六；</p>
<p class="kindle-cn-para-left">商横涒滩三年。</p>
<p class="kindle-cn-para-left">十二</p>
<p class="kindle-cn-para-left">　大馀十九，小馀六百一十四；</p>
<p class="kindle-cn-para-left">　大馀三十六，小馀二十四；</p>
<p class="kindle-cn-para-left">昭阳作鄂四年。</p>
<p class="kindle-cn-para-left">闰十三</p>
<p class="kindle-cn-para-left">　大馀十四，小馀二十二；</p>
<p class="kindle-cn-para-left">　大馀四十二，无小馀；</p>
<p class="kindle-cn-para-left">横艾淹茂<span class="kindle-cn-underline">太始</span>
 元年。</p>
<p class="kindle-cn-para-left">十二</p>
<p class="kindle-cn-para-left">　大馀三十七，小馀八百六十九；</p>
<p class="kindle-cn-para-left">　大馀四十七，小馀八；</p>
<p class="kindle-cn-para-left">尚章大渊献二年。</p>
<p class="kindle-cn-para-left">闰十三</p>
<p class="kindle-cn-para-left">　大馀三十二，小馀二百七十七；</p>
<p class="kindle-cn-para-left">　大馀五十二，小馀一十六；</p>
<p class="kindle-cn-para-left">焉逢困敦三年。</p>
<p class="kindle-cn-para-left"><a id="page142"></a>
 十二</p>
<p class="kindle-cn-para-left">　大馀五十六，小馀一百八十四；</p>
<p class="kindle-cn-para-left">　大馀五十七，小馀二十四；</p>
<p class="kindle-cn-para-left">端蒙赤奋若四年。</p>
<p class="kindle-cn-para-left">十二</p>
<p class="kindle-cn-para-left">　大馀五十，小馀五百三十二；</p>
<p class="kindle-cn-para-left">　大馀三，无小馀；</p>
<p class="kindle-cn-para-left">游兆摄提格<span class="kindle-cn-underline">征和</span>
 元年。</p>
<p class="kindle-cn-para-left">闰十三</p>
<p class="kindle-cn-para-left">　大馀四十四，小馀八百八十；</p>
<p class="kindle-cn-para-left">　大馀八，小馀八；</p>
<p class="kindle-cn-para-left">强梧单阏二年。</p>
<p class="kindle-cn-para-left">十二</p>
<p class="kindle-cn-para-left">　大馀八，小馀七百八十七；</p>
<p class="kindle-cn-para-left">　大馀十三，小馀十六；</p>
<p class="kindle-cn-para-left">徒维执徐三年。</p>
<p class="kindle-cn-para-left">十二</p>
<p class="kindle-cn-para-left">　大馀三，小馀一百九十五；</p>
<p class="kindle-cn-para-left">　大馀十八，小馀二十四；</p>
<p class="kindle-cn-para-left">祝犁大芒落四年。</p>
<p class="kindle-cn-para-left">闰十三</p>
<p class="kindle-cn-para-left">　大馀五十七，小馀五百四十三；</p>
<p class="kindle-cn-para-left">　大馀二十四，无小馀；</p>
<p class="kindle-cn-para-left">商横敦牂<span class="kindle-cn-underline">后元</span>
 元年。</p>
<p class="kindle-cn-para-left">十二</p>
<p class="kindle-cn-para-left">　大馀二十一，小馀四百五十；</p>
<p class="kindle-cn-para-left">　大馀二十九，小馀八；</p>
<p class="kindle-cn-para-left">昭阳汁洽二年。</p>
<p class="kindle-cn-para-left">闰十三</p>
<p class="kindle-cn-para-left">　大馀十五，小馀七百九十八；</p>
<p class="kindle-cn-para-left">　大馀三十四，小馀十六；</p>
<p class="kindle-cn-para-left">横艾涒滩<span class="kindle-cn-underline">始元</span>
 元年。</p>
<p class="kindle-cn-para-left">正西</p>
<p class="kindle-cn-para-left"><a id="page143"></a>
 十二</p>
<p class="kindle-cn-para-left">　大馀三十九，小馀七百五；</p>
<p class="kindle-cn-para-left">　大馀三十九，小馀二十四；</p>
<p class="kindle-cn-para-left">尚章作噩二年。</p>
<p class="kindle-cn-para-left">十二</p>
<p class="kindle-cn-para-left">　大馀三十四，小馀一百一十三；</p>
<p class="kindle-cn-para-left">　大馀四十五，无小馀；</p>
<p class="kindle-cn-para-left">焉逢淹茂三年。</p>
<p class="kindle-cn-para-left">闰十三</p>
<p class="kindle-cn-para-left">　大馀二十八，小馀四百六十一；</p>
<p class="kindle-cn-para-left">　大馀五十，小馀八；</p>
<p class="kindle-cn-para-left">端蒙大渊献四年。</p>
<p class="kindle-cn-para-left">十二</p>
<p class="kindle-cn-para-left">　大馀五十二，小馀三百六十八；</p>
<p class="kindle-cn-para-left">　大馀五十五，小馀十六；</p>
<p class="kindle-cn-para-left">游兆困敦五年。</p>
<p class="kindle-cn-para-left">十二</p>
<p class="kindle-cn-para-left">　大馀四十六，小馀七百一十六；</p>
<p class="kindle-cn-para-left">　无大馀，小馀二十四；</p>
<p class="kindle-cn-para-left">强梧赤奋若六年。</p>
<p class="kindle-cn-para-left">闰十三</p>
<p class="kindle-cn-para-left">　大馀四十一，小馀一百二十四；</p>
<p class="kindle-cn-para-left">　大馀六，无小馀；</p>
<p class="kindle-cn-para-left">徒维摄提格<span class="kindle-cn-underline">元凤</span>
 元年。</p>
<p class="kindle-cn-para-left">十二</p>
<p class="kindle-cn-para-left">　大馀五，小馀三十一；</p>
<p class="kindle-cn-para-left">　大馀十一，小馀八；</p>
<p class="kindle-cn-para-left">祝犁单阏二年。</p>
<p class="kindle-cn-para-left">十二</p>
<p class="kindle-cn-para-left">　大馀五十九，小馀三百七十九；</p>
<p class="kindle-cn-para-left">　大馀十六，小馀十六；</p>
<p class="kindle-cn-para-left">商横执徐三年。</p>
<p class="kindle-cn-para-left">闰十三</p>
<p class="kindle-cn-para-left"><a id="page144"></a>
 　大馀五十三，小馀七百二十七；</p>
<p class="kindle-cn-para-left">　大馀二十一，小馀二十四；</p>
<p class="kindle-cn-para-left">昭阳大荒落四年。</p>
<p class="kindle-cn-para-left">十二</p>
<p class="kindle-cn-para-left">　大馀十七，小馀六百三十四；</p>
<p class="kindle-cn-para-left">　大馀二十七，无小馀；</p>
<p class="kindle-cn-para-left">横艾敦牂五年。</p>
<p class="kindle-cn-para-left">闰十三</p>
<p class="kindle-cn-para-left">　大馀十二，小馀四十二；</p>
<p class="kindle-cn-para-left">　大馀三十二，小馀八；</p>
<p class="kindle-cn-para-left">尚章汁洽六年。</p>
<p class="kindle-cn-para-left">十二</p>
<p class="kindle-cn-para-left">　大馀三十五，小馀八百八十九；</p>
<p class="kindle-cn-para-left">　大馀三十七，小馀十六；</p>
<p class="kindle-cn-para-left">焉逢涒滩<span class="kindle-cn-underline">元平</span>
 元年。</p>
<p class="kindle-cn-para-left">十二</p>
<p class="kindle-cn-para-left">　大馀三十，小馀二百九十七；</p>
<p class="kindle-cn-para-left">　大馀四十二，小馀二十四；</p>
<p class="kindle-cn-para-left">端蒙作噩<span class="kindle-cn-underline">本始</span>
 元年。</p>
<p class="kindle-cn-para-left">闰十三</p>
<p class="kindle-cn-para-left">　大馀二十四，小馀六百四十五；</p>
<p class="kindle-cn-para-left">　大馀四十八，无小馀；</p>
<p class="kindle-cn-para-left">游兆阉茂二年。</p>
<p class="kindle-cn-para-left">十二</p>
<p class="kindle-cn-para-left">　大馀四十八，小馀五百五十二；</p>
<p class="kindle-cn-para-left">　大馀五十三，小馀八；</p>
<p class="kindle-cn-para-left">强梧大渊献三年。</p>
<p class="kindle-cn-para-left">十二</p>
<p class="kindle-cn-para-left">　大馀四十二，小馀九百；</p>
<p class="kindle-cn-para-left">　大馀五十八，小馀十六；</p>
<p class="kindle-cn-para-left">徒维困敦四年。</p>
<p class="kindle-cn-para-left">闰十三</p>
<p class="kindle-cn-para-left">　大馀三十七，小馀三百八；</p>
<p class="kindle-cn-para-left"><a id="page145"></a>
 　大馀三，小馀二十四；</p>
<p class="kindle-cn-para-left">祝犁赤奋若<span class="kindle-cn-underline">地节</span>
 元年。</p>
<p class="kindle-cn-para-left">十二</p>
<p class="kindle-cn-para-left">　大馀一，小馀二百一十五；</p>
<p class="kindle-cn-para-left">　大馀九，无小馀；</p>
<p class="kindle-cn-para-left">商横摄提格二年。</p>
<p class="kindle-cn-para-left">闰十三</p>
<p class="kindle-cn-para-left">　大馀五十五，小馀五百六十三；</p>
<p class="kindle-cn-para-left">　大馀十四，小馀八；</p>
<p class="kindle-cn-para-left">昭阳单阏三年。</p>
<p class="kindle-cn-para-left">正南</p>
<p class="kindle-cn-para-left">十二</p>
<p class="kindle-cn-para-left">　大馀十九，小馀四百七十；</p>
<p class="kindle-cn-para-left">　大馀十九，小馀十六；</p>
<p class="kindle-cn-para-left">横艾执徐四年。</p>
<p class="kindle-cn-para-left">十二</p>
<p class="kindle-cn-para-left">　大馀十三，小馀八百一十八；</p>
<p class="kindle-cn-para-left">　大馀二十四，小馀二十四；</p>
<p class="kindle-cn-para-left">尚章大荒落<span class="kindle-cn-underline">元康</span>
 元年。</p>
<p class="kindle-cn-para-left">闰十三</p>
<p class="kindle-cn-para-left">　大馀八，小馀二百二十六；</p>
<p class="kindle-cn-para-left">　大馀三十，无小馀；</p>
<p class="kindle-cn-para-left">焉逢敦牂二年。</p>
<p class="kindle-cn-para-left">十二</p>
<p class="kindle-cn-para-left">　大馀三十二，小馀一百三十三；</p>
<p class="kindle-cn-para-left">　大馀三十五，小馀八；</p>
<p class="kindle-cn-para-left">端蒙协洽三年。</p>
<p class="kindle-cn-para-left">十二</p>
<p class="kindle-cn-para-left">　大馀二十六，小馀四百八十一；</p>
<p class="kindle-cn-para-left">　大馀四十，小馀十六；</p>
<p class="kindle-cn-para-left">游兆涒滩四年。</p>
<p class="kindle-cn-para-left">闰十三</p>
<p class="kindle-cn-para-left">　大馀二十，小馀八百二十九；</p>
<p class="kindle-cn-para-left"><a id="page146"></a>
 　大馀四十五，小馀二十四；</p>
<p class="kindle-cn-para-left">强梧作噩<span class="kindle-cn-underline">神雀</span>
 元年。</p>
<p class="kindle-cn-para-left">十二</p>
<p class="kindle-cn-para-left">　大馀四十四，小馀七百三十六；</p>
<p class="kindle-cn-para-left">　大馀五十一，无小馀；</p>
<p class="kindle-cn-para-left">徒维淹茂二年。</p>
<p class="kindle-cn-para-left">十二</p>
<p class="kindle-cn-para-left">　大馀三十九，小馀一百四十四；</p>
<p class="kindle-cn-para-left">　大馀五十六，小馀八；</p>
<p class="kindle-cn-para-left">祝犁大渊献三年。</p>
<p class="kindle-cn-para-left">闰十三</p>
<p class="kindle-cn-para-left">　大馀三十三，小馀四百九十二；</p>
<p class="kindle-cn-para-left">　大馀一，小馀十六；</p>
<p class="kindle-cn-para-left">商横困敦四年。</p>
<p class="kindle-cn-para-left">十二</p>
<p class="kindle-cn-para-left">　大馀五十七，小馀三百九十九；</p>
<p class="kindle-cn-para-left">　大馀六，小馀二十四；</p>
<p class="kindle-cn-para-left">昭阳赤奋若<span class="kindle-cn-underline">五凤</span>
 元年。</p>
<p class="kindle-cn-para-left">闰十三</p>
<p class="kindle-cn-para-left">　大馀五十一，小馀七百四十七；</p>
<p class="kindle-cn-para-left">　大馀十二，无小馀；</p>
<p class="kindle-cn-para-left">横艾摄提格二年。</p>
<p class="kindle-cn-para-left">十二</p>
<p class="kindle-cn-para-left">　大馀十五，小馀六百五十四；</p>
<p class="kindle-cn-para-left">　大馀十七，小馀八；</p>
<p class="kindle-cn-para-left">尚章单阏三年。</p>
<p class="kindle-cn-para-left">十二</p>
<p class="kindle-cn-para-left">　大馀十，小馀六十二；</p>
<p class="kindle-cn-para-left">　大馀二十二，小馀十六；</p>
<p class="kindle-cn-para-left">焉逢执徐四年。</p>
<p class="kindle-cn-para-left">闰十三</p>
<p class="kindle-cn-para-left">　大馀四，小馀四百一十；</p>
<p class="kindle-cn-para-left">　大馀二十七，小馀二十四；</p>
<p class="kindle-cn-para-left"><a id="page147"></a>
 端蒙大荒落<span class="kindle-cn-underline">甘露</span>
 元年。</p>
<p class="kindle-cn-para-left">十二</p>
<p class="kindle-cn-para-left">　大馀二十八，小馀三百一十七；</p>
<p class="kindle-cn-para-left">　大馀三十三，无小馀；</p>
<p class="kindle-cn-para-left">游兆敦胖二年。</p>
<p class="kindle-cn-para-left">十二</p>
<p class="kindle-cn-para-left">　大馀二十二，小馀六百六十五；</p>
<p class="kindle-cn-para-left">　大馀三十八，小馀八；</p>
<p class="kindle-cn-para-left">强梧协洽三年。</p>
<p class="kindle-cn-para-left">闰十三</p>
<p class="kindle-cn-para-left">　大馀十七，小馀七十三；</p>
<p class="kindle-cn-para-left">　大馀四十三，小馀十六；</p>
<p class="kindle-cn-para-left">徒维涒滩四年。</p>
<p class="kindle-cn-para-left">十二</p>
<p class="kindle-cn-para-left">　大馀四十，小馀九百二十；</p>
<p class="kindle-cn-para-left">　大馀四十八，小馀二十四；</p>
<p class="kindle-cn-para-left">祝犁作噩<span class="kindle-cn-underline">黄龙</span>
 元年。</p>
<p class="kindle-cn-para-left">闰十三</p>
<p class="kindle-cn-para-left">　大馀三十五，小馀三百二十八；</p>
<p class="kindle-cn-para-left">　大馀五十四，无小馀；</p>
<p class="kindle-cn-para-left">商横淹茂<span class="kindle-cn-underline">初元</span>
 元年。</p>
<p class="kindle-cn-para-left">正东</p>
<p class="kindle-cn-para-left">十二</p>
<p class="kindle-cn-para-left">　大馀五十九，小馀二百三十五；</p>
<p class="kindle-cn-para-left">　大馀五十九，小馀八；</p>
<p class="kindle-cn-para-left">昭阳大渊献二年。</p>
<p class="kindle-cn-para-left">十二</p>
<p class="kindle-cn-para-left">　大馀五十三，小馀五百八十三；</p>
<p class="kindle-cn-para-left">　大馀四，小馀十六；</p>
<p class="kindle-cn-para-left">横艾困敦三年。</p>
<p class="kindle-cn-para-left">闰十三</p>
<p class="kindle-cn-para-left">　大馀四十七，小馀九百三十一；</p>
<p class="kindle-cn-para-left">　大馀九，小馀二十四；</p>
<p class="kindle-cn-para-left"><a id="page148"></a>
 尚章赤奋若四年。</p>
<p class="kindle-cn-para-left">十二</p>
<p class="kindle-cn-para-left">　大馀十一，小馀八百三十八；</p>
<p class="kindle-cn-para-left">　大馀十五，无小馀；</p>
<p class="kindle-cn-para-left">焉逢摄提格五年。</p>
<p class="kindle-cn-para-left">十二</p>
<p class="kindle-cn-para-left">　大馀六，小馀二百四十六；</p>
<p class="kindle-cn-para-left">　大馀二十，小馀八；</p>
<p class="kindle-cn-para-left">端蒙单阏<span class="kindle-cn-underline">永光</span>
 元年。</p>
<p class="kindle-cn-para-left">闰十三</p>
<p class="kindle-cn-para-left">　无大馀，小馀五百九十四；</p>
<p class="kindle-cn-para-left">　大馀二十五，小馀十六；</p>
<p class="kindle-cn-para-left">游兆执徐二年。</p>
<p class="kindle-cn-para-left">十二</p>
<p class="kindle-cn-para-left">　大馀二十四，小馀五百一；</p>
<p class="kindle-cn-para-left">　大馀三十，小馀二十四；</p>
<p class="kindle-cn-para-left">强梧大荒落三年。</p>
<p class="kindle-cn-para-left">十二</p>
<p class="kindle-cn-para-left">　大馀十八，小馀八百四十九；</p>
<p class="kindle-cn-para-left">　大馀三十六，无小馀；</p>
<p class="kindle-cn-para-left">徒维敦牂四年。</p>
<p class="kindle-cn-para-left">闰十三</p>
<p class="kindle-cn-para-left">　大馀十三，小馀二百五十七；</p>
<p class="kindle-cn-para-left">　大馀四十一，小馀八；</p>
<p class="kindle-cn-para-left">祝犁协洽五年。</p>
<p class="kindle-cn-para-left">十二</p>
<p class="kindle-cn-para-left">　大馀三十七，小馀一百六十四；</p>
<p class="kindle-cn-para-left">　大馀四十六，小馀十六；</p>
<p class="kindle-cn-para-left">商横涒滩<span class="kindle-cn-underline">建昭</span>
 元年。</p>
<p class="kindle-cn-para-left">闰十三</p>
<p class="kindle-cn-para-left">　大馀三十一，小馀五百一十二；</p>
<p class="kindle-cn-para-left">　大馀五十一，小馀二十四；</p>
<p class="kindle-cn-para-left">昭阳作噩二年。</p>
<p class="kindle-cn-para-left"><a id="page149"></a>
 十二</p>
<p class="kindle-cn-para-left">　大馀五十五，小馀四百一十九；</p>
<p class="kindle-cn-para-left">　大馀五十七，无小馀；</p>
<p class="kindle-cn-para-left">横艾阉茂三年。</p>
<p class="kindle-cn-para-left">十二</p>
<p class="kindle-cn-para-left">　大馀四十九，小馀七百六十七；</p>
<p class="kindle-cn-para-left">　大馀二，小馀八；</p>
<p class="kindle-cn-para-left">尚章大渊献四年。</p>
<p class="kindle-cn-para-left">闰十三</p>
<p class="kindle-cn-para-left">　大馀四十四，小馀一百七十五；</p>
<p class="kindle-cn-para-left">　大馀七，小馀十六；</p>
<p class="kindle-cn-para-left">焉逢困敦五年。</p>
<p class="kindle-cn-para-left">十二</p>
<p class="kindle-cn-para-left">　大馀八，小馀八十二；</p>
<p class="kindle-cn-para-left">　大馀十二，小馀二十四；</p>
<p class="kindle-cn-para-left">端蒙赤奋若<span class="kindle-cn-underline">竟宁</span>
 元年。</p>
<p class="kindle-cn-para-left">十二</p>
<p class="kindle-cn-para-left">　大馀二，小馀四百三十；</p>
<p class="kindle-cn-para-left">　大馀十八，无小馀；</p>
<p class="kindle-cn-para-left">游兆摄提格<span class="kindle-cn-underline">建始</span>
 元年。</p>
<p class="kindle-cn-para-left">闰十三</p>
<p class="kindle-cn-para-left">　大馀五十六，小馀七百七十八；</p>
<p class="kindle-cn-para-left">　大馀二十三，小馀八；</p>
<p class="kindle-cn-para-left">强梧单阏二年。</p>
<p class="kindle-cn-para-left">十二</p>
<p class="kindle-cn-para-left">　大馀二十，小馀六百八十五；</p>
<p class="kindle-cn-para-left">　大馀二十八，小馀十六；</p>
<p class="kindle-cn-para-left">徒维执徐三年。</p>
<p class="kindle-cn-para-left">闰十三</p>
<p class="kindle-cn-para-left">　大馀十五，小馀九十三；</p>
<p class="kindle-cn-para-left">　大馀三十三，小馀二十四；</p>
<p class="kindle-cn-para-left">祝犁大荒落四年。</p>
<p>右<span class="kindle-cn-quxian">历书</span>
 ：大馀者，日也。小馀者，月也。端蒙者，年名也。支：丑名赤<a id="page150"></a>
 奋若，寅名摄提格。干：丙名游兆。正北，冬至加子时；正西，加酉时；正南，加午时；正东，加卯时。</p>
</div>
</body>
</html>
