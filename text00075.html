<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷七十一樗里子甘茂列传第十一</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page443"></a>
 史记卷七十一<br/>
樗里子甘茂列传第十一</h1>
<p>
<span class="kindle-cn-underline">樗里子</span>
 者，名<span class="kindle-cn-underline">疾</span>
 ，<span class="kindle-cn-underline">秦惠王</span>
 之弟也，与<span class="kindle-cn-underline">惠王</span>
 异母。母，<span class="kindle-cn-underline">韩</span>
 女也。<span class="kindle-cn-underline">樗里子</span>
 滑稽多智，<span class="kindle-cn-underline">秦</span>
 人号曰“智囊”。</p>
<p>
<span class="kindle-cn-underline">秦惠王</span>
 八年，爵<span class="kindle-cn-underline">樗里子</span>
 右更，使将而伐<span class="kindle-cn-underline">曲沃</span>
 ，尽出其人，取其城，地入<span class="kindle-cn-underline">秦</span>
 。<span class="kindle-cn-underline">秦惠王</span>
 二十五年，使<span class="kindle-cn-underline">樗里子</span>
 为将伐<span class="kindle-cn-underline">赵</span>
 ，虏<span class="kindle-cn-underline">赵</span>
 将军<span class="kindle-cn-underline">庄豹</span>
 ，拔<span class="kindle-cn-underline">蔺</span>
 。明年，助<span class="kindle-cn-underline">魏章</span>
 攻<span class="kindle-cn-underline">楚</span>
 ，败<span class="kindle-cn-underline">楚</span>
 将<span class="kindle-cn-underline">屈丐</span>
 ，取<span class="kindle-cn-underline">汉中</span>
 地。<span class="kindle-cn-underline">秦</span>
 封<span class="kindle-cn-underline">樗里子</span>
 ，号为<span class="kindle-cn-underline">严君</span>
 。</p>
<p>
<span class="kindle-cn-underline">秦惠王</span>
 卒，太子<span class="kindle-cn-underline">武王</span>
 立，逐<span class="kindle-cn-underline">张仪</span>
 、<span class="kindle-cn-underline">魏章</span>
 ，而以<span class="kindle-cn-underline">樗里子</span>
 、<span class="kindle-cn-underline">甘茂</span>
 为左右丞相。<span class="kindle-cn-underline">秦</span>
 使<span class="kindle-cn-underline">甘茂</span>
 攻<span class="kindle-cn-underline">韩</span>
 ，拔<span class="kindle-cn-underline">宜阳</span>
 。使<span class="kindle-cn-underline">樗里子</span>
 以车百乘入<span class="kindle-cn-underline">周</span>
 。<span class="kindle-cn-underline">周</span>
 以卒迎之，意甚敬。<span class="kindle-cn-underline">楚王</span>
 怒，让<span class="kindle-cn-underline">周</span>
 ，以其重<span class="kindle-cn-underline">秦</span>
 客。<span class="kindle-cn-underline">游腾</span>
 为<span class="kindle-cn-underline">周</span>
 说<span class="kindle-cn-underline">楚王</span>
 曰：“<span class="kindle-cn-underline">知伯</span>
 之伐<span class="kindle-cn-underline">仇犹</span>
 ，遗之广车，因随之以兵，<span class="kindle-cn-underline">仇犹</span>
 遂亡。何则？无备故也。<span class="kindle-cn-underline">齐桓公</span>
 伐<span class="kindle-cn-underline">蔡</span>
 ，号曰诛<span class="kindle-cn-underline">楚</span>
 ，其实袭<span class="kindle-cn-underline">蔡</span>
 。今<span class="kindle-cn-underline">秦</span>
 ，虎狼之国，使<span class="kindle-cn-underline">樗里子</span>
 以车百乘入<span class="kindle-cn-underline">周</span>
 ，<span class="kindle-cn-underline">周</span>
 以<span class="kindle-cn-underline">仇犹</span>
 、<span class="kindle-cn-underline">蔡</span>
 观焉，故使长戟居前，强弩在后，名曰卫<span class="kindle-cn-underline">疾</span>
 ，而实囚之。且夫<span class="kindle-cn-underline">周</span>
 岂能无忧其社稷哉？恐一旦亡国以忧大王。”<span class="kindle-cn-underline">楚王</span>
 乃悦。</p>
<p>
<span class="kindle-cn-underline">秦武王</span>
 卒，<span class="kindle-cn-underline">昭王</span>
 立，<span class="kindle-cn-underline">樗里子</span>
 又益尊重。</p>
<p>
<span class="kindle-cn-underline">昭王</span>
 元年，<span class="kindle-cn-underline">樗里子</span>
 将伐<span class="kindle-cn-underline">蒲</span>
 。<span class="kindle-cn-underline">蒲</span>
 守恐，请<span class="kindle-cn-underline">胡衍</span>
 。<span class="kindle-cn-underline">胡衍</span>
 为<span class="kindle-cn-underline">蒲</span>
 谓<span class="kindle-cn-underline">樗里子</span>
 曰：“公之攻<span class="kindle-cn-underline">蒲</span>
 ，为<span class="kindle-cn-underline">秦</span>
 乎？为<span class="kindle-cn-underline">魏</span>
 乎？为<span class="kindle-cn-underline">魏</span>
 则善矣，为<span class="kindle-cn-underline">秦</span>
 则不为赖矣。夫<span class="kindle-cn-underline">卫</span>
 之所以为<span class="kindle-cn-underline">卫</span>
 者，以<span class="kindle-cn-underline">蒲</span>
 也。今伐<span class="kindle-cn-underline">蒲</span>
 入于<span class="kindle-cn-underline">魏</span>
 ，<span class="kindle-cn-underline">卫</span>
 必折而从之。<span class="kindle-cn-underline">魏</span>
 亡<span class="kindle-cn-underline">西河</span>
 之外而无以取者，兵弱也。今并<span class="kindle-cn-underline">卫</span>
 于<span class="kindle-cn-underline">魏</span>
 ，<span class="kindle-cn-underline">魏</span>
 必强。<span class="kindle-cn-underline">魏</span>
 强之日，<span class="kindle-cn-underline">西河</span>
 之外必危矣。且<span class="kindle-cn-underline">秦王</span>
 将观公之事，害<span class="kindle-cn-underline">秦</span>
 而利<span class="kindle-cn-underline">魏</span>
 ，王必罪公。”<span class="kindle-cn-underline">樗里子</span>
 曰：“奈何？”<span class="kindle-cn-underline">胡衍</span>
 曰：“公释<span class="kindle-cn-underline">蒲</span>
 勿攻，臣试为公人言之，以德<span class="kindle-cn-underline">卫君</span>
 。”<span class="kindle-cn-underline">樗里子</span>
 曰：“善。”<span class="kindle-cn-underline">胡衍</span>
 人<span class="kindle-cn-underline">蒲</span>
 ，谓其守曰：“<span class="kindle-cn-underline">樗里子</span>
 知<span class="kindle-cn-underline">蒲</span>
 之病矣，其言曰必拔<span class="kindle-cn-underline">蒲</span>
 。<span class="kindle-cn-underline">衍</span>
 能令释<span class="kindle-cn-underline">蒲</span>
 勿攻。”<span class="kindle-cn-underline">蒲</span>
 守恐，因再拜曰：“愿以请。”因效金三百斤，曰：“<span class="kindle-cn-underline">秦</span>
 兵苟退，请必言子于<span class="kindle-cn-underline">卫君</span>
 ，使子为南面。”故<span class="kindle-cn-underline">胡衍</span>
 受金于<span class="kindle-cn-underline">蒲</span>
 以自贵于<span class="kindle-cn-underline">卫</span>
 。于是遂解<span class="kindle-cn-underline">蒲</span>
 而去。还击<span class="kindle-cn-underline">皮氏</span>
 ，<span class="kindle-cn-underline">皮氏</span>
 未降，又去。</p>
<p>
<span class="kindle-cn-underline">昭王</span>
 七年，<span class="kindle-cn-underline">樗里子</span>
 卒，葬于<span class="kindle-cn-underline">渭</span>
 南<span class="kindle-cn-underline">章台</span>
 之东。曰：“后百岁，是当有天子之宫夹我墓。”<span class="kindle-cn-underline">樗里子疾</span>
 室在于<span class="kindle-cn-underline">昭王庙</span>
 西<span class="kindle-cn-underline">渭</span>
 南<span class="kindle-cn-underline">阴乡樗里</span>
 ，故俗谓之<span class="kindle-cn-underline">樗里子</span>
 。<a id="page444"></a>
 至<span class="kindle-cn-underline">汉</span>
 兴，<span class="kindle-cn-underline">长乐宫</span>
 在其东，<span class="kindle-cn-underline">未央宫</span>
 在其西，武库正直其墓。<span class="kindle-cn-underline">秦</span>
 人谚曰：“力则<span class="kindle-cn-underline">任鄙</span>
 ，智则<span class="kindle-cn-underline">樗里</span>
 。”<br/>
<br/>
</p>
<p>
<span class="kindle-cn-underline">甘茂</span>
 者，<span class="kindle-cn-underline">下蔡</span>
 人也。事<span class="kindle-cn-underline">下蔡史举先生</span>
 ，学百家之术。因<span class="kindle-cn-underline">张仪</span>
 、<span class="kindle-cn-underline">樗里子</span>
 而求见<span class="kindle-cn-underline">秦惠王</span>
 。王见而说之，使将，而佐<span class="kindle-cn-underline">魏章</span>
 略定<span class="kindle-cn-underline">汉中</span>
 地。</p>
<p>
<span class="kindle-cn-underline">惠王</span>
 卒，<span class="kindle-cn-underline">武王</span>
 立。<span class="kindle-cn-underline">张仪</span>
 、<span class="kindle-cn-underline">魏章</span>
 去，东之<span class="kindle-cn-underline">魏</span>
 。<span class="kindle-cn-underline">蜀侯辉</span>
 、相<span class="kindle-cn-underline">壮</span>
 反，<span class="kindle-cn-underline">秦</span>
 使<span class="kindle-cn-underline">甘茂</span>
 定<span class="kindle-cn-underline">蜀</span>
 。还，而以<span class="kindle-cn-underline">甘茂</span>
 为左丞相，以<span class="kindle-cn-underline">樗里子</span>
 为右丞相。</p>
<p>
<span class="kindle-cn-underline">秦武王</span>
 三年，谓<span class="kindle-cn-underline">甘茂</span>
 曰：“寡人欲容车通<span class="kindle-cn-underline">三川</span>
 ，以窥<span class="kindle-cn-underline">周室</span>
 ，而寡人死不朽矣。”<span class="kindle-cn-underline">甘茂</span>
 曰：“请之<span class="kindle-cn-underline">魏</span>
 ，约以伐<span class="kindle-cn-underline">韩</span>
 ，而令<span class="kindle-cn-underline">向寿</span>
 辅行。”<span class="kindle-cn-underline">甘茂</span>
 至，谓<span class="kindle-cn-underline">向寿</span>
 曰：“子归，言之于王曰‘<span class="kindle-cn-underline">魏</span>
 听臣矣，然愿王勿伐’。事成，尽以为子功。”<span class="kindle-cn-underline">向寿</span>
 归，以告王，王迎<span class="kindle-cn-underline">甘茂</span>
 于<span class="kindle-cn-underline">息壤</span>
 。<span class="kindle-cn-underline">甘茂</span>
 至，王问其故。对曰：“<span class="kindle-cn-underline">宜阳</span>
 ，大县也，<span class="kindle-cn-underline">上党</span>
 、<span class="kindle-cn-underline">南阳</span>
 积之久矣。名曰县，其实郡也。今王倍数险，行千里攻之，难。昔<span class="kindle-cn-underline">曾参</span>
 之处<span class="kindle-cn-underline">费</span>
 ，<span class="kindle-cn-underline">鲁</span>
 人有与<span class="kindle-cn-underline">曾参</span>
 同姓名者杀人，人告其母曰‘<span class="kindle-cn-underline">曾参</span>
 杀人’，其母织自若也。顷之，一人又告之曰‘<span class="kindle-cn-underline">曾参</span>
 杀人’，其母尚织自若也。顷又一人告之曰‘<span class="kindle-cn-underline">曾参</span>
 杀人’，其母投杼下机，逾墙而走。夫以<span class="kindle-cn-underline">曾参</span>
 之贤与其母信之也，三人疑之，其母惧焉。今臣之贤不若<span class="kindle-cn-underline">曾参</span>
 ，王之信臣又不如<span class="kindle-cn-underline">曾参</span>
 之母信<span class="kindle-cn-underline">曾参</span>
 也，疑臣者非特三人，臣恐大王之投杼也。始<span class="kindle-cn-underline">张仪</span>
 西并<span class="kindle-cn-underline">巴蜀</span>
 之地，北开<span class="kindle-cn-underline">西河</span>
 之外，南取<span class="kindle-cn-underline">上庸</span>
 ，天下不以多<span class="kindle-cn-underline">张子</span>
 而以贤先王。<span class="kindle-cn-underline">魏文侯</span>
 令<span class="kindle-cn-underline">乐羊</span>
 将而攻<span class="kindle-cn-underline">中山</span>
 ，三年而拔之。<span class="kindle-cn-underline">乐羊</span>
 返而论功，<span class="kindle-cn-underline">文侯</span>
 示之谤书一箧。<span class="kindle-cn-underline">乐羊</span>
 再拜稽首曰：‘此非臣之功也，主君之力也。’今臣，羁旅之臣也。<span class="kindle-cn-underline">樗里子</span>
 、<span class="kindle-cn-underline">公孙奭</span>
 二人者挟<span class="kindle-cn-underline">韩</span>
 而议之，王必听之，是王欺<span class="kindle-cn-underline">魏王</span>
 而臣受<span class="kindle-cn-underline">公仲侈</span>
 之怨也。”王曰：“寡人不听也，请与子盟。”卒使丞相<span class="kindle-cn-underline">甘茂</span>
 将兵伐<span class="kindle-cn-underline">宜阳</span>
 。五月而不拔，<span class="kindle-cn-underline">樗里子</span>
 、<span class="kindle-cn-underline">公孙奭</span>
 果争之。<span class="kindle-cn-underline">武王</span>
 召<span class="kindle-cn-underline">甘茂</span>
 ，欲罢兵。<span class="kindle-cn-underline">甘茂</span>
 曰：“<span class="kindle-cn-underline">息壤</span>
 在彼。”王曰：“有之。”因大悉起兵，使<span class="kindle-cn-underline">甘茂</span>
 击之。斩首六万，遂拔<span class="kindle-cn-underline">宜阳</span>
 。<span class="kindle-cn-underline">韩襄王</span>
 使<span class="kindle-cn-underline">公仲侈</span>
 入谢，与<span class="kindle-cn-underline">秦</span>
 平。</p>
<p>
<span class="kindle-cn-underline">武王</span>
 竟至<span class="kindle-cn-underline">周</span>
 ，而卒于<span class="kindle-cn-underline">周</span>
 。其弟立，为<span class="kindle-cn-underline">昭王</span>
 。王母<span class="kindle-cn-underline">宣太后</span>
 ，<span class="kindle-cn-underline">楚</span>
 女也。<span class="kindle-cn-underline">楚怀王</span>
 怨前<span class="kindle-cn-underline">秦</span>
 败<span class="kindle-cn-underline">楚</span>
 于<span class="kindle-cn-underline">丹阳</span>
 而<span class="kindle-cn-underline">韩</span>
 不救，乃以兵围<span class="kindle-cn-underline">韩雍氏</span>
 。<span class="kindle-cn-underline">韩</span>
 使<span class="kindle-cn-underline">公仲侈</span>
 告急于<span class="kindle-cn-underline">秦</span>
 。<span class="kindle-cn-underline">秦昭王</span>
 新立，太后<span class="kindle-cn-underline">楚</span>
 人，不肯救。<span class="kindle-cn-underline">公仲</span>
 因<span class="kindle-cn-underline">甘茂</span>
 ，<span class="kindle-cn-underline">茂</span>
 为<span class="kindle-cn-underline">韩</span>
 言于<span class="kindle-cn-underline">秦昭王</span>
 曰：“<span class="kindle-cn-underline">公仲</span>
 方有得<span class="kindle-cn-underline">秦</span>
 救，故敢扞<span class="kindle-cn-underline">楚</span>
 也。今<span class="kindle-cn-underline">雍氏</span>
 围，<span class="kindle-cn-underline">秦</span>
 师不下<span class="kindle-cn-underline">殽</span>
 ，<span class="kindle-cn-underline">公仲</span>
 且仰首而不朝，<span class="kindle-cn-underline">公叔</span>
 且以国南合于<span class="kindle-cn-underline">楚</span>
 。<span class="kindle-cn-underline">楚</span>
 、<span class="kindle-cn-underline">韩</span>
 为一，<span class="kindle-cn-underline">魏氏</span>
 不敢不听，然则伐<span class="kindle-cn-underline">秦</span>
 之形成矣。不识坐而待伐孰与伐人之利？”<span class="kindle-cn-underline">秦王</span>
 曰：“善。”乃下师于<span class="kindle-cn-underline">殽</span>
 以救<span class="kindle-cn-underline">韩</span>
 ，<span class="kindle-cn-underline">楚</span>
 兵去。</p>
<p><a id="page445"></a>
 <span class="kindle-cn-underline">秦</span>
 使<span class="kindle-cn-underline">向寿</span>
 平<span class="kindle-cn-underline">宜阳</span>
 ，而使<span class="kindle-cn-underline">樗里子</span>
 、<span class="kindle-cn-underline">甘茂</span>
 伐<span class="kindle-cn-underline">魏皮氏</span>
 。<span class="kindle-cn-underline">向寿</span>
 者，<span class="kindle-cn-underline">宣太后</span>
 外族也，而与<span class="kindle-cn-underline">昭王</span>
 少相长，故任用。<span class="kindle-cn-underline">向寿</span>
 如<span class="kindle-cn-underline">楚</span>
 ，<span class="kindle-cn-underline">楚</span>
 闻<span class="kindle-cn-underline">秦</span>
 之贵<span class="kindle-cn-underline">向寿</span>
 ，而厚事<span class="kindle-cn-underline">向寿</span>
 。<span class="kindle-cn-underline">向寿</span>
 为<span class="kindle-cn-underline">秦</span>
 守<span class="kindle-cn-underline">宜阳</span>
 ，将以伐<span class="kindle-cn-underline">韩</span>
 。<span class="kindle-cn-underline">韩公仲</span>
 使<span class="kindle-cn-underline">苏代</span>
 谓<span class="kindle-cn-underline">向寿</span>
 曰：“禽困覆车。公破<span class="kindle-cn-underline">韩</span>
 ，辱<span class="kindle-cn-underline">公仲</span>
 ，<span class="kindle-cn-underline">公仲</span>
 收国复事<span class="kindle-cn-underline">秦</span>
 ，自以为必可以封。今公与<span class="kindle-cn-underline">楚解口</span>
 地，封小令尹以<span class="kindle-cn-underline">杜阳</span>
 。<span class="kindle-cn-underline">秦楚</span>
 合，复攻<span class="kindle-cn-underline">韩</span>
 ，<span class="kindle-cn-underline">韩</span>
 必亡。<span class="kindle-cn-underline">韩</span>
 亡，<span class="kindle-cn-underline">公仲</span>
 且躬率其私徒以阏于<span class="kindle-cn-underline">秦</span>
 。愿公孰虑之也。”<span class="kindle-cn-underline">向寿</span>
 曰：“吾合<span class="kindle-cn-underline">秦楚</span>
 非以当<span class="kindle-cn-underline">韩</span>
 也，子为<span class="kindle-cn-underline">寿</span>
 谒之<span class="kindle-cn-underline">公仲</span>
 ，曰<span class="kindle-cn-underline">秦韩</span>
 之交可合也。”<span class="kindle-cn-underline">苏代</span>
 对曰：“愿有谒于公。人曰贵其所以贵者贵。王之爱习公也，不如<span class="kindle-cn-underline">公孙奭</span>
 ；其智能公也，不如<span class="kindle-cn-underline">甘茂</span>
 。今二人者皆不得亲于<span class="kindle-cn-underline">秦</span>
 事，而公独与王主断于国者何？彼有以失之也。<span class="kindle-cn-underline">公孙奭</span>
 党于<span class="kindle-cn-underline">韩</span>
 ，而<span class="kindle-cn-underline">甘茂</span>
 党于<span class="kindle-cn-underline">魏</span>
 ，故王不信也。今<span class="kindle-cn-underline">秦楚</span>
 争强而公党于<span class="kindle-cn-underline">楚</span>
 ，是与<span class="kindle-cn-underline">公孙奭</span>
 、<span class="kindle-cn-underline">甘茂</span>
 同道也，公何以异之？人皆言<span class="kindle-cn-underline">楚</span>
 之善变也，而公必亡之，是自为责也。公不如与王谋其变也，善<span class="kindle-cn-underline">韩</span>
 以备<span class="kindle-cn-underline">楚</span>
 ，如此则无患矣。<span class="kindle-cn-underline">韩氏</span>
 必先以国从<span class="kindle-cn-underline">公孙奭</span>
 而后委国于<span class="kindle-cn-underline">甘茂</span>
 。<span class="kindle-cn-underline">韩</span>
 ，公之仇也。今公言善<span class="kindle-cn-underline">韩</span>
 以备<span class="kindle-cn-underline">楚</span>
 ，是外举不僻仇也。”<span class="kindle-cn-underline">向寿</span>
 曰：“然，吾甚欲<span class="kindle-cn-underline">韩</span>
 合。”对曰：“<span class="kindle-cn-underline">甘茂</span>
 许<span class="kindle-cn-underline">公仲</span>
 以<span class="kindle-cn-underline">武遂</span>
 ，反<span class="kindle-cn-underline">宜阳</span>
 之民，今公徒收之，甚难。”<span class="kindle-cn-underline">向寿</span>
 曰：“然则奈何？<span class="kindle-cn-underline">武遂</span>
 终不可得也？”对曰：“公奚不以<span class="kindle-cn-underline">秦</span>
 为<span class="kindle-cn-underline">韩</span>
 求<span class="kindle-cn-underline">颍川</span>
 于<span class="kindle-cn-underline">楚</span>
 ？此<span class="kindle-cn-underline">韩</span>
 之寄地也。公求而得之，是令行于<span class="kindle-cn-underline">楚</span>
 而以其地德<span class="kindle-cn-underline">韩</span>
 也。公求而不得，是<span class="kindle-cn-underline">韩楚</span>
 之怨不解而交走<span class="kindle-cn-underline">秦</span>
 也。<span class="kindle-cn-underline">秦楚</span>
 争强，而公徐过<span class="kindle-cn-underline">楚</span>
 以收<span class="kindle-cn-underline">韩</span>
 ，此利于<span class="kindle-cn-underline">秦</span>
 。”<span class="kindle-cn-underline">向寿</span>
 曰：“奈何？”对曰：“此善事也。<span class="kindle-cn-underline">甘茂</span>
 欲以<span class="kindle-cn-underline">魏</span>
 取<span class="kindle-cn-underline">齐</span>
 ，<span class="kindle-cn-underline">公孙奭</span>
 欲以<span class="kindle-cn-underline">韩</span>
 取<span class="kindle-cn-underline">齐</span>
 。今公取<span class="kindle-cn-underline">宜阳</span>
 以为功，收<span class="kindle-cn-underline">楚韩</span>
 以安之，而诛<span class="kindle-cn-underline">齐魏</span>
 之罪，是以<span class="kindle-cn-underline">公孙奭</span>
 、<span class="kindle-cn-underline">甘茂</span>
 无事也。”</p>
<p>
<span class="kindle-cn-underline">甘茂</span>
 竟言<span class="kindle-cn-underline">秦昭王</span>
 ，以<span class="kindle-cn-underline">武遂</span>
 复归之<span class="kindle-cn-underline">韩</span>
 。<span class="kindle-cn-underline">向寿</span>
 、<span class="kindle-cn-underline">公孙奭</span>
 争之，不能得。<span class="kindle-cn-underline">向寿</span>
 、<span class="kindle-cn-underline">公孙奭</span>
 由此怨，谗<span class="kindle-cn-underline">甘茂</span>
 ，<span class="kindle-cn-underline">茂</span>
 惧，辍伐<span class="kindle-cn-underline">魏蒲阪</span>
 ，亡去。<span class="kindle-cn-underline">樗里子</span>
 与<span class="kindle-cn-underline">魏</span>
 讲，罢兵。</p>
<p>
<span class="kindle-cn-underline">甘茂</span>
 之亡<span class="kindle-cn-underline">秦</span>
 奔<span class="kindle-cn-underline">齐</span>
 ，逢<span class="kindle-cn-underline">苏代</span>
 。<span class="kindle-cn-underline">代</span>
 为<span class="kindle-cn-underline">齐</span>
 使于<span class="kindle-cn-underline">秦</span>
 。<span class="kindle-cn-underline">甘茂</span>
 曰：“臣得罪于<span class="kindle-cn-underline">秦</span>
 ，惧而遁逃，无所容迹。臣闻贫人女与富人女会绩，贫人女曰：‘我无以买烛，而子之烛光幸有馀，子可分我馀光，无损子明而得一斯便焉。’今臣困而君方使<span class="kindle-cn-underline">秦</span>
 而当路矣。<span class="kindle-cn-underline">茂</span>
 之妻子在焉，愿君以馀光振之。”<span class="kindle-cn-underline">苏代</span>
 许诺。遂致使于<span class="kindle-cn-underline">秦</span>
 。已，因说<span class="kindle-cn-underline">秦王</span>
 曰：“<span class="kindle-cn-underline">甘茂</span>
 ，非常士也。其居于<span class="kindle-cn-underline">秦</span>
 ，累世重矣。自<span class="kindle-cn-underline">殽塞</span>
 及至<span class="kindle-cn-underline">鬼谷</span>
 ，其地形险易皆明知之。彼以<span class="kindle-cn-underline">齐</span>
 约<span class="kindle-cn-underline">韩魏</span>
 反以图<span class="kindle-cn-underline">秦</span>
 ，非<span class="kindle-cn-underline">秦</span>
 之利也。”<span class="kindle-cn-underline">秦王</span>
 曰：“然则奈何？”<span class="kindle-cn-underline">苏代</span>
 曰：“王不若重其贽，厚其禄以迎之，使彼来则置之<span class="kindle-cn-underline">鬼谷</span>
 ，终身勿出。”<span class="kindle-cn-underline">秦王</span>
 曰：“善。”即赐之上卿，以相印迎之于<span class="kindle-cn-underline">齐</span>
 。<span class="kindle-cn-underline">甘茂</span>
 不往。<span class="kindle-cn-underline">苏代</span>
 谓<span class="kindle-cn-underline">齐湣王</span>
 曰：“夫<span class="kindle-cn-underline">甘茂</span>
 ，贤人也。今<span class="kindle-cn-underline">秦</span>
 赐之上卿，以相印迎之。<span class="kindle-cn-underline">甘茂</span>
 德王之赐，好为王臣，故辞而不往。今王何以礼之？”<span class="kindle-cn-underline">齐王</span>
 曰：“善。”即位<a id="page446"></a>
 之上卿而处之。<span class="kindle-cn-underline">秦</span>
 因复<span class="kindle-cn-underline">甘茂</span>
 之家以市于<span class="kindle-cn-underline">齐</span>
 。</p>
<p>
<span class="kindle-cn-underline">齐</span>
 使<span class="kindle-cn-underline">甘茂</span>
 于<span class="kindle-cn-underline">楚</span>
 ，<span class="kindle-cn-underline">楚怀王</span>
 新与<span class="kindle-cn-underline">秦</span>
 合婚而欢。而<span class="kindle-cn-underline">秦</span>
 闻<span class="kindle-cn-underline">甘茂</span>
 在<span class="kindle-cn-underline">楚</span>
 ，使人谓<span class="kindle-cn-underline">楚王</span>
 曰：“愿送<span class="kindle-cn-underline">甘茂</span>
 于<span class="kindle-cn-underline">秦</span>
 。”<span class="kindle-cn-underline">楚王</span>
 问于<span class="kindle-cn-underline">范蜎</span>
 曰：“寡人欲置相于<span class="kindle-cn-underline">秦</span>
 ，孰可？”对曰：“臣不足以识之。”<span class="kindle-cn-underline">楚王</span>
 曰：“寡人欲相<span class="kindle-cn-underline">甘茂</span>
 ，可乎？”对曰：“不可。夫<span class="kindle-cn-underline">史举</span>
 ，<span class="kindle-cn-underline">下蔡</span>
 之监门也，大不为事君，小不为家室，以苟贱不廉闻于世，<span class="kindle-cn-underline">甘茂</span>
 事之顺焉。故<span class="kindle-cn-underline">惠王</span>
 之明，<span class="kindle-cn-underline">武王</span>
 之察，<span class="kindle-cn-underline">张仪</span>
 之辩，而<span class="kindle-cn-underline">甘茂</span>
 事之，取十官而无罪。<span class="kindle-cn-underline">茂</span>
 诚贤者也，然不可相于<span class="kindle-cn-underline">秦</span>
 。夫<span class="kindle-cn-underline">秦</span>
 之有贤相，非<span class="kindle-cn-underline">楚国</span>
 之利也。且王前尝用<span class="kindle-cn-underline">召滑</span>
 于<span class="kindle-cn-underline">越</span>
 ，而内行<span class="kindle-cn-underline">章义</span>
 之难，<span class="kindle-cn-underline">越国</span>
 乱，故<span class="kindle-cn-underline">楚</span>
 南塞<span class="kindle-cn-underline">厉门</span>
 而郡<span class="kindle-cn-underline">江东</span>
 。计王之功所以能如此者，<span class="kindle-cn-underline">越国</span>
 乱而<span class="kindle-cn-underline">楚</span>
 治也。今王知用诸<span class="kindle-cn-underline">越</span>
 而忘用诸<span class="kindle-cn-underline">秦</span>
 ，臣以王为钜过矣。然则王若欲置相于<span class="kindle-cn-underline">秦</span>
 ，则莫若<span class="kindle-cn-underline">向寿</span>
 者可。夫<span class="kindle-cn-underline">向寿</span>
 之于<span class="kindle-cn-underline">秦王</span>
 ，亲也，少与之同衣，长与之同车，以听事。王必相<span class="kindle-cn-underline">向寿</span>
 于<span class="kindle-cn-underline">秦</span>
 ，则<span class="kindle-cn-underline">楚国</span>
 之利也。”于是使使请<span class="kindle-cn-underline">秦</span>
 相<span class="kindle-cn-underline">向寿</span>
 于<span class="kindle-cn-underline">秦</span>
 。<span class="kindle-cn-underline">秦</span>
 卒相<span class="kindle-cn-underline">向寿</span>
 ，而<span class="kindle-cn-underline">甘茂</span>
 竟不得复入<span class="kindle-cn-underline">秦</span>
 ，卒于<span class="kindle-cn-underline">魏</span>
 。</p>
<p>
<span class="kindle-cn-underline">甘茂</span>
 有孙曰<span class="kindle-cn-underline">甘罗</span>
 。<br/>
<br/>
</p>
<p>
<span class="kindle-cn-underline">甘罗</span>
 者，<span class="kindle-cn-underline">甘茂</span>
 孙也。<span class="kindle-cn-underline">茂</span>
 既死后，<span class="kindle-cn-underline">甘罗</span>
 年十二，事<span class="kindle-cn-underline">秦</span>
 相<span class="kindle-cn-underline">文信侯吕不韦</span>
 。</p>
<p>
<span class="kindle-cn-underline">秦始皇帝</span>
 使<span class="kindle-cn-underline">刚成君蔡泽</span>
 于<span class="kindle-cn-underline">燕</span>
 ，三年而<span class="kindle-cn-underline">燕王喜</span>
 使<span class="kindle-cn-underline">太子丹</span>
 入质于<span class="kindle-cn-underline">秦</span>
 。<span class="kindle-cn-underline">秦</span>
 使<span class="kindle-cn-underline">张唐</span>
 往相<span class="kindle-cn-underline">燕</span>
 ，欲与<span class="kindle-cn-underline">燕</span>
 共伐<span class="kindle-cn-underline">赵</span>
 以广<span class="kindle-cn-underline">河间</span>
 之地。<span class="kindle-cn-underline">张唐</span>
 谓<span class="kindle-cn-underline">文信侯</span>
 曰：“臣尝为<span class="kindle-cn-underline">秦昭王</span>
 伐<span class="kindle-cn-underline">赵</span>
 ，<span class="kindle-cn-underline">赵</span>
 怨臣，曰：‘得<span class="kindle-cn-underline">唐</span>
 者与百里之地。’今之<span class="kindle-cn-underline">燕</span>
 必经<span class="kindle-cn-underline">赵</span>
 ，臣不可以行。”<span class="kindle-cn-underline">文信侯</span>
 不快，未有以强也。<span class="kindle-cn-underline">甘罗</span>
 曰：“君侯何不快之甚也？”<span class="kindle-cn-underline">文信侯</span>
 曰：“吾令<span class="kindle-cn-underline">刚成君蔡泽</span>
 事<span class="kindle-cn-underline">燕</span>
 三年，<span class="kindle-cn-underline">燕太子丹</span>
 已入质矣，吾自请<span class="kindle-cn-underline">张卿</span>
 相<span class="kindle-cn-underline">燕</span>
 而不肯行。”<span class="kindle-cn-underline">甘罗</span>
 曰：“臣请行之。”<span class="kindle-cn-underline">文信侯</span>
 叱曰：“去！我身自请之而不肯，女焉能行之？”<span class="kindle-cn-underline">甘罗</span>
 曰：“大<span class="kindle-cn-underline">项橐</span>
 生七岁为<span class="kindle-cn-underline">孔子</span>
 师。今臣生十二岁于兹矣，君其试臣，何遽叱乎？”于是<span class="kindle-cn-underline">甘罗</span>
 见<span class="kindle-cn-underline">张卿</span>
 曰：“<span class="kindle-cn-underline">卿</span>
 之功孰与<span class="kindle-cn-underline">武安君</span>
 ？”<span class="kindle-cn-underline">卿</span>
 曰：“<span class="kindle-cn-underline">武安君</span>
 南挫强<span class="kindle-cn-underline">楚</span>
 ，北威<span class="kindle-cn-underline">燕</span>
 、<span class="kindle-cn-underline">赵</span>
 ，战胜攻取，破城堕邑，不知其数，臣之功不如也。”<span class="kindle-cn-underline">甘罗</span>
 曰：“<span class="kindle-cn-underline">应侯</span>
 之用于<span class="kindle-cn-underline">秦</span>
 也，孰与<span class="kindle-cn-underline">文信侯</span>
 专？”<span class="kindle-cn-underline">张卿</span>
 曰：“<span class="kindle-cn-underline">应侯</span>
 不如<span class="kindle-cn-underline">文信侯</span>
 专。”<span class="kindle-cn-underline">甘罗</span>
 曰：“<span class="kindle-cn-underline">卿</span>
 明知其不如<span class="kindle-cn-underline">文信侯</span>
 专与？”曰：“知之。”<span class="kindle-cn-underline">甘罗</span>
 曰：“<span class="kindle-cn-underline">应侯</span>
 欲攻<span class="kindle-cn-underline">赵</span>
 ，<span class="kindle-cn-underline">武安君</span>
 难之，去<span class="kindle-cn-underline">咸阳</span>
 七里而立死于<span class="kindle-cn-underline">杜邮</span>
 。今<span class="kindle-cn-underline">文信侯</span>
 自请<span class="kindle-cn-underline">卿</span>
 相<span class="kindle-cn-underline">燕</span>
 而不肯行，臣不知<span class="kindle-cn-underline">卿</span>
 所死处矣。”<span class="kindle-cn-underline">张唐</span>
 曰：“请因孺子行。”令装治行。</p>
<p>行有日，<span class="kindle-cn-underline">甘罗</span>
 谓<span class="kindle-cn-underline">文信侯</span>
 曰：“借臣车五乘，请为<span class="kindle-cn-underline">张唐</span>
 先报<span class="kindle-cn-underline">赵</span>
 。”<span class="kindle-cn-underline">文信侯</span>
 乃入言之于<span class="kindle-cn-underline">始皇</span>
 曰：“昔<span class="kindle-cn-underline">甘茂</span>
 之孙<span class="kindle-cn-underline">甘罗</span>
 ，年少耳，然名家之子孙，诸侯皆闻之。今者<span class="kindle-cn-underline">张唐</span>
 欲称疾不肯行，<span class="kindle-cn-underline">甘罗</span>
 说而行之。今愿先报<span class="kindle-cn-underline">赵</span>
 ，请许遣之。”<span class="kindle-cn-underline">始皇</span>
 召见，使<span class="kindle-cn-underline">甘罗</span>
 于<span class="kindle-cn-underline">赵</span>
 。<span class="kindle-cn-underline">赵襄王</span>
 郊迎<span class="kindle-cn-underline">甘罗</span>
 。<span class="kindle-cn-underline">甘罗</span>
 说<span class="kindle-cn-underline">赵王</span>
 曰：“王闻<span class="kindle-cn-underline">燕太子丹</span>
 人质<span class="kindle-cn-underline">秦</span>
 欤？”曰：“闻之。”曰：“闻<span class="kindle-cn-underline">张唐</span>
 相<span class="kindle-cn-underline">燕</span>
 欤？”曰：“闻之。”“<span class="kindle-cn-underline">燕太子丹</span>
 入<span class="kindle-cn-underline">秦</span>
 者，<span class="kindle-cn-underline">燕</span>
 <a id="page447"></a>
 不欺<span class="kindle-cn-underline">秦</span>
 也。<span class="kindle-cn-underline">张唐</span>
 相<span class="kindle-cn-underline">燕</span>
 者，<span class="kindle-cn-underline">秦</span>
 不欺<span class="kindle-cn-underline">燕</span>
 也。<span class="kindle-cn-underline">燕</span>
 、<span class="kindle-cn-underline">秦</span>
 不相欺者，伐<span class="kindle-cn-underline">赵</span>
 ，危矣。<span class="kindle-cn-underline">燕</span>
 、<span class="kindle-cn-underline">秦</span>
 不相欺无异故，欲攻<span class="kindle-cn-underline">赵</span>
 而广<span class="kindle-cn-underline">河间</span>
 。王不如赍臣五城以广<span class="kindle-cn-underline">河间</span>
 ，请归<span class="kindle-cn-underline">燕</span>
 太子，与强<span class="kindle-cn-underline">赵</span>
 攻弱<span class="kindle-cn-underline">燕</span>
 。”<span class="kindle-cn-underline">赵王</span>
 立自割五城以广<span class="kindle-cn-underline">河间</span>
 。<span class="kindle-cn-underline">秦</span>
 归<span class="kindle-cn-underline">燕</span>
 太子。<span class="kindle-cn-underline">赵</span>
 攻<span class="kindle-cn-underline">燕</span>
 ，得<span class="kindle-cn-underline">上谷</span>
 三十城，令<span class="kindle-cn-underline">秦</span>
 有十一。</p>
<p>
<span class="kindle-cn-underline">甘罗</span>
 还报<span class="kindle-cn-underline">秦</span>
 ，乃封<span class="kindle-cn-underline">甘罗</span>
 以为上卿，复以始<span class="kindle-cn-underline">甘茂</span>
 田宅赐之。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">樗里子</span>
 以骨肉重，固其理，而<span class="kindle-cn-underline">秦</span>
 人称其智，故颇采焉。<span class="kindle-cn-underline">甘茂</span>
 起<span class="kindle-cn-underline">下蔡</span>
 闾阎，显名诸侯，重强<span class="kindle-cn-underline">齐楚</span>
 。<span class="kindle-cn-underline">甘罗</span>
 年少，然出一奇计，声称后世。虽非笃行之君子，然亦<span class="kindle-cn-underline">战国</span>
 之策士也。方<span class="kindle-cn-underline">秦</span>
 之强时，天下尤趋谋诈哉。</p>
</div>
</body>
</html>
