<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百二十五佞幸列传第六十五</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page725"></a>
 史记卷一百二十五<br/>
佞幸列传第六十五</h1>
<p>谚曰“力田不如逢年，善仕不如遇合”，固无虚言。非独女以色媚，而士宦亦有之。</p>
<p>昔以色幸者多矣。至<span class="kindle-cn-underline">汉</span>
 兴，<span class="kindle-cn-underline">高祖</span>
 至暴抗也，然<span class="kindle-cn-underline">籍孺</span>
 以佞幸；<span class="kindle-cn-underline">孝惠</span>
 时有<span class="kindle-cn-underline">闳孺</span>
 。此两人非有材能，徒以婉佞贵幸，与上卧起，公卿皆因关说。故<span class="kindle-cn-underline">孝惠</span>
 时郎侍中皆冠<img class="kindle-cn-inline-character" src="Image00247.jpg" alt="" />
 <img class="kindle-cn-inline-character" src="Image00248.jpg" alt="" />
 ，贝带，傅脂粉，化<span class="kindle-cn-underline">闳</span>
 、<span class="kindle-cn-underline">籍</span>
 之属也。两人徙家<span class="kindle-cn-underline">安陵</span>
 。</p>
<p>
<span class="kindle-cn-underline">孝文</span>
 时中宠臣，士人则<span class="kindle-cn-underline">邓通</span>
 ，宦者则<span class="kindle-cn-underline">赵同</span>
 、<span class="kindle-cn-underline">北宫伯子</span>
 。<span class="kindle-cn-underline">北宫伯子</span>
 以爱人长者；而<span class="kindle-cn-underline">赵同</span>
 以星气幸，常为<span class="kindle-cn-underline">文帝</span>
 参乘；<span class="kindle-cn-underline">邓通</span>
 无伎能。<span class="kindle-cn-underline">邓通</span>
 ，<span class="kindle-cn-underline">蜀郡南安</span>
 人也，以濯船为黄头郎。<span class="kindle-cn-underline">孝文帝</span>
 梦欲上天，不能，有一黄头郎从后推之上天，顾见其衣裻带后穿。觉而之<span class="kindle-cn-underline">渐台</span>
 ，以梦中阴目求推者郎，即见<span class="kindle-cn-underline">邓通</span>
 ，其衣后穿，梦中所见也。召问其名姓，姓<span class="kindle-cn-underline">邓氏</span>
 ，名<span class="kindle-cn-underline">通</span>
 ，<span class="kindle-cn-underline">文帝</span>
 说焉，尊幸之日异。<span class="kindle-cn-underline">通</span>
 亦愿谨，不好外交，虽赐洗沐，不欲出。于是<span class="kindle-cn-underline">文帝</span>
 赏赐<span class="kindle-cn-underline">通</span>
 巨万以十数，官至上大夫。<span class="kindle-cn-underline">文帝</span>
 时时如<span class="kindle-cn-underline">邓通</span>
 家游戏。然<span class="kindle-cn-underline">邓通</span>
 无他能，不能有所荐士，独自谨其身以媚上而已。上使善相者相<span class="kindle-cn-underline">通</span>
 ，曰“当贫饿死”。<span class="kindle-cn-underline">文帝</span>
 曰：“能富<span class="kindle-cn-underline">通</span>
 者在我也。何谓贫乎？”于是赐<span class="kindle-cn-underline">邓通蜀严道</span>
 铜山，得自铸钱，“邓氏钱”布天下。其富如此。</p>
<p>
<span class="kindle-cn-underline">文帝</span>
 尝病痈，<span class="kindle-cn-underline">邓通</span>
 常为帝唶吮之。<span class="kindle-cn-underline">文帝</span>
 不乐，从容问<span class="kindle-cn-underline">通</span>
 曰：“天下谁最爱我者乎？”<span class="kindle-cn-underline">通</span>
 曰：“宜莫如太子。”太子入问病，<span class="kindle-cn-underline">文帝</span>
 使唶痈，唶痈而色难之。已而闻<span class="kindle-cn-underline">邓通</span>
 常为帝唶吮之，心惭，由此怨<span class="kindle-cn-underline">通</span>
 矣。及<span class="kindle-cn-underline">文帝</span>
 崩，<span class="kindle-cn-underline">景帝</span>
 立，<span class="kindle-cn-underline">邓通</span>
 免，家居。居无何，人有告<span class="kindle-cn-underline">邓通</span>
 盗出徼外铸钱。下吏验问，颇有之，遂竟案，尽没入<span class="kindle-cn-underline">邓通</span>
 家，尚负责数巨万。长公主赐<span class="kindle-cn-underline">邓通</span>
 ，吏辄随没入之，一簪不得著身。于是长公主乃令假衣食。竟不得名一钱，寄死人家。</p>
<p>
<span class="kindle-cn-underline">孝景帝</span>
 时，中无宠臣，然独郎中令<span class="kindle-cn-underline">周文仁</span>
 ，<span class="kindle-cn-underline">仁</span>
 宠最过庸，乃不甚笃。</p>
<p>今天子中宠臣，士人则<span class="kindle-cn-underline">韩</span>
 王孙<span class="kindle-cn-underline">嫣</span>
 ，宦者则<span class="kindle-cn-underline">李延年</span>
 。<span class="kindle-cn-underline">嫣</span>
 者，<span class="kindle-cn-underline">弓高侯</span>
 孽孙也。今上为<span class="kindle-cn-underline">胶东王</span>
 时，<span class="kindle-cn-underline">嫣</span>
 与上学书相爱。及上为太子，愈益亲<span class="kindle-cn-underline">嫣</span>
 。<span class="kindle-cn-underline">嫣</span>
 善骑射，善佞。上即位，欲事伐<span class="kindle-cn-underline">匈奴</span>
 ，而<span class="kindle-cn-underline">嫣</span>
 先习<span class="kindle-cn-underline">胡</span>
 兵，以故益尊贵，官至上大夫，<a id="page726"></a>
 赏赐拟于<span class="kindle-cn-underline">邓通</span>
 。时<span class="kindle-cn-underline">嫣</span>
 常与上卧起。<span class="kindle-cn-underline">江都王</span>
 入朝，有诏得从入猎<span class="kindle-cn-underline">上林</span>
 中。天子车驾跸道未行，而先使<span class="kindle-cn-underline">嫣</span>
 乘副车，从数十百骑，鹜驰视兽。<span class="kindle-cn-underline">江都王</span>
 望见，以为天子，辟从者，伏谒道傍。<span class="kindle-cn-underline">嫣</span>
 驱不见。既过，<span class="kindle-cn-underline">江都王</span>
 怒，为皇太后泣曰：“请得归国入宿卫，比<span class="kindle-cn-underline">韩嫣</span>
 。”太后由此嗛<span class="kindle-cn-underline">嫣</span>
 。<span class="kindle-cn-underline">嫣</span>
 侍上，出入永巷不禁，以奸闻皇太后。皇太后怒，使使赐<span class="kindle-cn-underline">嫣</span>
 死。上为谢，终不能得，<span class="kindle-cn-underline">嫣</span>
 遂死。而<span class="kindle-cn-underline">案道侯韩说</span>
 ，其弟也，亦佞幸。</p>
<p>
<span class="kindle-cn-underline">李延年</span>
 ，<span class="kindle-cn-underline">中山</span>
 人也。父母及身兄弟及女，皆故倡也。<span class="kindle-cn-underline">延年</span>
 坐法腐，给事狗中。而<span class="kindle-cn-underline">平阳公主</span>
 言<span class="kindle-cn-underline">延年</span>
 女弟善舞，上见，心说之，及入永巷，而召贵<span class="kindle-cn-underline">延年</span>
 。<span class="kindle-cn-underline">延年</span>
 善歌，为变新声，而上方兴天地祠，欲造乐诗歌弦之。<span class="kindle-cn-underline">延年</span>
 善承意，弦次初诗。其女弟亦幸，有子男。<span class="kindle-cn-underline">延年</span>
 佩二千石印，号协声律。与上卧起，甚贵幸，埒如<span class="kindle-cn-underline">韩嫣</span>
 也。久之，寖与中人乱，出入骄恣。及其女弟<span class="kindle-cn-underline">李夫人</span>
 卒后，爱弛，则禽诛<span class="kindle-cn-underline">延年</span>
 昆弟也。</p>
<p>自是之后，内宠嬖臣大底外戚之家，然不足数也。<span class="kindle-cn-underline">卫青</span>
 、<span class="kindle-cn-underline">霍去病</span>
 亦以外戚贵幸，然颇用材能自进。<br/>
<br/>
</p>
<p>
<span class="kindle-cn-underline">太史公</span>
 曰：甚哉爱憎之时！<span class="kindle-cn-underline">弥子瑕</span>
 之行，足以观后人佞幸矣。虽百世可知也。</p>
</div>
</body>
</html>
