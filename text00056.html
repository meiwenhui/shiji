<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷五十二齐悼惠王世家第二十二</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page347"></a>
 史记卷五十二<br/>
齐悼惠王世家第二十二</h1>
<p>
<span class="kindle-cn-underline">齐悼惠王刘肥</span>
 者，<span class="kindle-cn-underline">高祖</span>
 长庶男也。其母外妇也，曰<span class="kindle-cn-underline">曹氏</span>
 。<span class="kindle-cn-underline">高祖</span>
 六年，立<span class="kindle-cn-underline">肥</span>
 为<span class="kindle-cn-underline">齐王</span>
 ，食七十城，诸民能<span class="kindle-cn-underline">齐</span>
 言者皆予<span class="kindle-cn-underline">齐王</span>
 。</p>
<p>
<span class="kindle-cn-underline">齐王</span>
 ，<span class="kindle-cn-underline">孝惠帝</span>
 兄也。<span class="kindle-cn-underline">孝惠帝</span>
 二年，<span class="kindle-cn-underline">齐王</span>
 入朝。<span class="kindle-cn-underline">惠帝</span>
 与<span class="kindle-cn-underline">齐王</span>
 燕饮，亢礼如家人。<span class="kindle-cn-underline">吕太后</span>
 怒，且诛<span class="kindle-cn-underline">齐王</span>
 。<span class="kindle-cn-underline">齐王</span>
 惧不得脱，乃用其内史<span class="kindle-cn-underline">勋</span>
 计，献<span class="kindle-cn-underline">城阳郡</span>
 ，以为<span class="kindle-cn-underline">鲁元公主</span>
 汤沐邑。<span class="kindle-cn-underline">吕太后</span>
 喜，乃得辞就国。</p>
<p>
<span class="kindle-cn-underline">悼惠王</span>
 即位十三年，以<span class="kindle-cn-underline">惠帝</span>
 六年卒。子<span class="kindle-cn-underline">襄</span>
 立，是为<span class="kindle-cn-underline">哀王</span>
 。</p>
<p>
<span class="kindle-cn-underline">哀王</span>
 元年，<span class="kindle-cn-underline">孝惠帝</span>
 崩，<span class="kindle-cn-underline">吕太后</span>
 称制，天下事皆决于<span class="kindle-cn-underline">高后</span>
 。二年，<span class="kindle-cn-underline">高后</span>
 立其兄子<span class="kindle-cn-underline">郦侯吕台</span>
 为<span class="kindle-cn-underline">吕王</span>
 ，割<span class="kindle-cn-underline">齐</span>
 之<span class="kindle-cn-underline">济南郡</span>
 为<span class="kindle-cn-underline">吕王</span>
 奉邑。</p>
<p>
<span class="kindle-cn-underline">哀王</span>
 三年，其弟<span class="kindle-cn-underline">章</span>
 入宿卫于<span class="kindle-cn-underline">汉</span>
 ，<span class="kindle-cn-underline">吕太后</span>
 封为<span class="kindle-cn-underline">朱虚侯</span>
 ，以<span class="kindle-cn-underline">吕禄</span>
 女妻之。后四年，封<span class="kindle-cn-underline">章</span>
 弟<span class="kindle-cn-underline">兴居</span>
 为<span class="kindle-cn-underline">东牟侯</span>
 ，皆宿卫<span class="kindle-cn-underline">长安</span>
 中。</p>
<p>
<span class="kindle-cn-underline">哀王</span>
 八年，<span class="kindle-cn-underline">高后</span>
 割<span class="kindle-cn-underline">齐琅邪郡</span>
 立<span class="kindle-cn-underline">营陵侯刘泽</span>
 为<span class="kindle-cn-underline">琅邪王</span>
 。</p>
<p>其明年，<span class="kindle-cn-underline">赵王友</span>
 入朝，幽死于邸。三<span class="kindle-cn-underline">赵王</span>
 皆废。<span class="kindle-cn-underline">高后</span>
 立诸<span class="kindle-cn-underline">吕</span>
 为三王，擅权用事。<br/>
<br/>
</p>
<p>
<span class="kindle-cn-underline">朱虚侯</span>
 年二十，有气力，忿<span class="kindle-cn-underline">刘氏</span>
 不得职。尝入侍<span class="kindle-cn-underline">高后</span>
 燕饮，<span class="kindle-cn-underline">高后</span>
 令<span class="kindle-cn-underline">朱虚侯刘章</span>
 为酒吏。<span class="kindle-cn-underline">章</span>
 自请曰：“臣，将种也，请得以军法行酒。”<span class="kindle-cn-underline">高后</span>
 曰：“可。”酒酣，<span class="kindle-cn-underline">章</span>
 进饮歌舞。已而曰：“请为太后言耕田歌。”<span class="kindle-cn-underline">高后</span>
 儿子畜之，笑曰：“顾而父知田耳。若生而为王子，安知田乎？”<span class="kindle-cn-underline">章</span>
 曰：“臣知之。”太后曰：“试为我言田。”<span class="kindle-cn-underline">章</span>
 曰：“深耕概种，立苗欲疏；非其种者，<img class="kindle-cn-inline-character" src="Image00027.jpg" alt="" />
 而去之。”<span class="kindle-cn-underline">吕后</span>
 默然。顷之，诸<span class="kindle-cn-underline">吕</span>
 有一人醉，亡酒，<span class="kindle-cn-underline">章</span>
 追，拔剑斩之而还，报曰：“有亡酒一人，臣谨行法斩之。”太后左右皆大惊。业已许其军法，无以罪也。因罢。自是之后，诸<span class="kindle-cn-underline">吕</span>
 惮<span class="kindle-cn-underline">朱虚侯</span>
 ，虽大臣皆依<span class="kindle-cn-underline">朱虚侯</span>
 ，<span class="kindle-cn-underline">刘氏</span>
 为益强。</p>
<p>其明年，<span class="kindle-cn-underline">高后</span>
 崩。<span class="kindle-cn-underline">赵王吕禄</span>
 为上将军，<span class="kindle-cn-underline">吕王产</span>
 为相国，皆居<span class="kindle-cn-underline">长安</span>
 中，聚兵以威大臣，欲为乱。<span class="kindle-cn-underline">朱虚侯章</span>
 以<span class="kindle-cn-underline">吕禄</span>
 女为妇，知其谋，乃使人阴出告其兄<span class="kindle-cn-underline">齐王</span>
 ，欲令发兵西，<span class="kindle-cn-underline">朱虚侯</span>
 、<span class="kindle-cn-underline">东牟侯</span>
 为内应，以诛诸<span class="kindle-cn-underline">吕</span>
 ，因立<span class="kindle-cn-underline">齐王</span>
 为帝。</p>
<p><a id="page348"></a>
 <span class="kindle-cn-underline">齐王</span>
 既闻此计，乃与其舅父<span class="kindle-cn-underline">驷钧</span>
 、郎中令<span class="kindle-cn-underline">祝午</span>
 、中尉<span class="kindle-cn-underline">魏勃</span>
 阴谋发兵。<span class="kindle-cn-underline">齐</span>
 相<span class="kindle-cn-underline">召平</span>
 闻之，乃发卒卫王宫。<span class="kindle-cn-underline">魏勃</span>
 绐<span class="kindle-cn-underline">召平</span>
 曰：“王欲发兵，非有<span class="kindle-cn-underline">汉</span>
 虎符验也。而相君围王，固善。<span class="kindle-cn-underline">勃</span>
 请为君将兵卫卫王。”<span class="kindle-cn-underline">召平</span>
 信之，乃使<span class="kindle-cn-underline">魏勃</span>
 将兵围王宫。<span class="kindle-cn-underline">勃</span>
 既将兵，使围相府。<span class="kindle-cn-underline">召平</span>
 曰：“嗟乎！道家之言‘当断不断，反受其乱’，乃是也。”遂自杀。于是<span class="kindle-cn-underline">齐王</span>
 以<span class="kindle-cn-underline">驷钧</span>
 为相，<span class="kindle-cn-underline">魏勃</span>
 为将军，<span class="kindle-cn-underline">祝午</span>
 为内史，悉发国中兵。使<span class="kindle-cn-underline">祝午</span>
 东诈<span class="kindle-cn-underline">琅邪王</span>
 曰：“<span class="kindle-cn-underline">吕氏</span>
 作乱，<span class="kindle-cn-underline">齐王</span>
 发兵欲西诛之。<span class="kindle-cn-underline">齐王</span>
 自以儿子，年少，不习兵革之事，愿举国委大王。大王自<span class="kindle-cn-underline">高帝</span>
 将也，习战事。<span class="kindle-cn-underline">齐王</span>
 不敢离兵，使臣请大王幸之<span class="kindle-cn-underline">临菑</span>
 见<span class="kindle-cn-underline">齐王</span>
 计事，并将<span class="kindle-cn-underline">齐</span>
 兵以西平<span class="kindle-cn-underline">关中</span>
 之乱。”<span class="kindle-cn-underline">琅邪王</span>
 信之，以为然，迺驰见<span class="kindle-cn-underline">齐王</span>
 。<span class="kindle-cn-underline">齐王</span>
 与<span class="kindle-cn-underline">魏勃</span>
 等因留<span class="kindle-cn-underline">琅邪王</span>
 ，而使<span class="kindle-cn-underline">祝午</span>
 尽发<span class="kindle-cn-underline">琅邪国</span>
 而并将其兵。</p>
<p>
<span class="kindle-cn-underline">琅邪王刘泽</span>
 既见欺，不得反国，乃说<span class="kindle-cn-underline">齐王</span>
 曰：“<span class="kindle-cn-underline">齐悼惠王高皇帝</span>
 长子，推本言之，而大王<span class="kindle-cn-underline">高皇帝</span>
 適长孙也，当立。今诸大臣狐疑未有所定，而<span class="kindle-cn-underline">泽</span>
 于<span class="kindle-cn-underline">刘氏</span>
 最为长年，大臣固待<span class="kindle-cn-underline">泽</span>
 决计。今大王留臣无为也，不如使我入关计事。”<span class="kindle-cn-underline">齐王</span>
 以为然，乃益具车送<span class="kindle-cn-underline">琅邪王</span>
 。</p>
<p>
<span class="kindle-cn-underline">琅邪王</span>
 既行，<span class="kindle-cn-underline">齐</span>
 遂举兵西攻<span class="kindle-cn-underline">吕国</span>
 之<span class="kindle-cn-underline">济南</span>
 。于是<span class="kindle-cn-underline">齐哀王</span>
 遗诸侯王书曰：“<span class="kindle-cn-underline">高帝</span>
 平定天下，王诸子弟，<span class="kindle-cn-underline">悼惠王</span>
 于<span class="kindle-cn-underline">齐</span>
 。<span class="kindle-cn-underline">悼惠王</span>
 薨，<span class="kindle-cn-underline">惠帝</span>
 使<span class="kindle-cn-underline">留侯张良</span>
 立臣为<span class="kindle-cn-underline">齐王</span>
 。<span class="kindle-cn-underline">惠帝</span>
 崩，<span class="kindle-cn-underline">高后</span>
 用事，春秋高，听诸<span class="kindle-cn-underline">吕</span>
 擅废<span class="kindle-cn-underline">高帝</span>
 所立，又杀三<span class="kindle-cn-underline">赵王</span>
 ，灭<span class="kindle-cn-underline">梁</span>
 、<span class="kindle-cn-underline">燕</span>
 、<span class="kindle-cn-underline">赵</span>
 以王诸<span class="kindle-cn-underline">吕</span>
 ，分<span class="kindle-cn-underline">齐国</span>
 为四。忠臣进谏，上惑乱不听。今<span class="kindle-cn-underline">高后</span>
 崩，皇帝春秋富，未能治天下，固恃大臣诸侯。今诸吕又擅自尊官，聚兵严威，劫列侯忠臣，矫制以令天下，宗庙所以危。今寡人率兵入诛不当为王者。”</p>
<p>
<span class="kindle-cn-underline">汉</span>
 闻<span class="kindle-cn-underline">齐</span>
 发兵而西，相国<span class="kindle-cn-underline">吕产</span>
 乃遣大将军<span class="kindle-cn-underline">灌婴</span>
 东击之。<span class="kindle-cn-underline">灌婴</span>
 至<span class="kindle-cn-underline">荥阳</span>
 ，乃谋曰：“诸<span class="kindle-cn-underline">吕</span>
 将兵居<span class="kindle-cn-underline">关中</span>
 ，欲危<span class="kindle-cn-underline">刘氏</span>
 而自立。我今破<span class="kindle-cn-underline">齐</span>
 还报，是益<span class="kindle-cn-underline">吕氏</span>
 资也。”乃留兵屯<span class="kindle-cn-underline">荥阳</span>
 ，使使喻<span class="kindle-cn-underline">齐王</span>
 及诸侯，与连和，以待<span class="kindle-cn-underline">吕氏</span>
 之变而共诛之。<span class="kindle-cn-underline">齐王</span>
 闻之，乃西取其故<span class="kindle-cn-underline">济南郡</span>
 ，亦屯兵于<span class="kindle-cn-underline">齐</span>
 西界以待约。</p>
<p>
<span class="kindle-cn-underline">吕禄</span>
 、<span class="kindle-cn-underline">吕产</span>
 欲作乱<span class="kindle-cn-underline">关中</span>
 ，<span class="kindle-cn-underline">朱虚侯</span>
 与太尉<span class="kindle-cn-underline">勃</span>
 、丞相<span class="kindle-cn-underline">平</span>
 等诛之。<span class="kindle-cn-underline">朱虚侯</span>
 首先斩<span class="kindle-cn-underline">吕产</span>
 ，于是太尉<span class="kindle-cn-underline">勃</span>
 等乃得尽诛诸<span class="kindle-cn-underline">吕</span>
 。而<span class="kindle-cn-underline">琅邪王</span>
 亦从<span class="kindle-cn-underline">齐</span>
 至<span class="kindle-cn-underline">长安</span>
 。<br/>
<br/>
</p>
<p>大臣议欲立<span class="kindle-cn-underline">齐王</span>
 ，而<span class="kindle-cn-underline">琅邪王</span>
 及大臣曰：“<span class="kindle-cn-underline">齐王</span>
 母家<span class="kindle-cn-underline">驷钧</span>
 ，恶戾，虎而冠者也。方以<span class="kindle-cn-underline">吕氏</span>
 故几乱天下，今又立<span class="kindle-cn-underline">齐王</span>
 ，是欲复为<span class="kindle-cn-underline">吕氏</span>
 也。<span class="kindle-cn-underline">代王</span>
 母家<span class="kindle-cn-underline">薄氏</span>
 ，君子长者；且<span class="kindle-cn-underline">代王</span>
 又亲<span class="kindle-cn-underline">高帝</span>
 子，于今见在，且最为长。以子则顺，以善人则大臣安。”于是大臣乃谋迎立<span class="kindle-cn-underline">代王</span>
 ，而遣<span class="kindle-cn-underline">朱虚侯</span>
 以诛<span class="kindle-cn-underline">吕氏</span>
 事告<span class="kindle-cn-underline">齐王</span>
 ，令罢兵。</p>
<p>
<span class="kindle-cn-underline">灌婴</span>
 在<span class="kindle-cn-underline">荥阳</span>
 ，闻<span class="kindle-cn-underline">魏勃</span>
 本教<span class="kindle-cn-underline">齐王</span>
 反，既诛<span class="kindle-cn-underline">吕氏</span>
 ，罢<span class="kindle-cn-underline">齐</span>
 兵，使使召责问<span class="kindle-cn-underline">魏</span>
 <a id="page349"></a>
 <span class="kindle-cn-underline">勃</span>
 。<span class="kindle-cn-underline">勃</span>
 曰：“失火之家，岂暇先言大人而后救火乎！”因退立，股战而栗，恐不能言者，终无他语。<span class="kindle-cn-underline">灌将军</span>
 熟视笑曰：“人谓<span class="kindle-cn-underline">魏勃</span>
 勇，妄庸人耳，何能为乎！”乃罢<span class="kindle-cn-underline">魏勃</span>
 。<span class="kindle-cn-underline">魏勃</span>
 父以善鼓琴见<span class="kindle-cn-underline">秦皇帝</span>
 。及<span class="kindle-cn-underline">魏勃</span>
 少时，欲求见<span class="kindle-cn-underline">齐</span>
 相<span class="kindle-cn-underline">曹参</span>
 ，家贫无以自通，乃常独早夜埽<span class="kindle-cn-underline">齐</span>
 相舍人门外。相舍人怪之，以为物，而伺之，得<span class="kindle-cn-underline">勃</span>
 。<span class="kindle-cn-underline">勃</span>
 曰：“愿见相君，无因，故为子埽，欲以求见。”于是舍人见<span class="kindle-cn-underline">勃曹参</span>
 ，因以为舍人。一为<span class="kindle-cn-underline">参</span>
 御，言事，<span class="kindle-cn-underline">参</span>
 以为贤，言之<span class="kindle-cn-underline">齐悼惠王</span>
 。<span class="kindle-cn-underline">悼惠王</span>
 召见，则拜为内史。始，<span class="kindle-cn-underline">悼惠王</span>
 得自置二千石。及<span class="kindle-cn-underline">悼惠王</span>
 卒而<span class="kindle-cn-underline">哀王</span>
 立，<span class="kindle-cn-underline">勃</span>
 用事，重于<span class="kindle-cn-underline">齐</span>
 相。</p>
<p>王既罢兵归，而<span class="kindle-cn-underline">代王</span>
 来立，是为<span class="kindle-cn-underline">孝文帝</span>
 。</p>
<p>
<span class="kindle-cn-underline">孝文帝</span>
 元年，尽以<span class="kindle-cn-underline">高后</span>
 时所割<span class="kindle-cn-underline">齐</span>
 之<span class="kindle-cn-underline">城阳</span>
 、<span class="kindle-cn-underline">琅邪</span>
 、<span class="kindle-cn-underline">济南郡</span>
 复与<span class="kindle-cn-underline">齐</span>
 ，而徙<span class="kindle-cn-underline">琅邪王</span>
 王<span class="kindle-cn-underline">燕</span>
 ，益封<span class="kindle-cn-underline">朱虚侯</span>
 、<span class="kindle-cn-underline">东牟侯</span>
 各二千户。</p>
<p>是岁，<span class="kindle-cn-underline">齐哀王</span>
 卒，太子<span class="kindle-cn-underline">则</span>
 立，是为<span class="kindle-cn-underline">文王</span>
 。<br/>
<br/>
</p>
<p>
<span class="kindle-cn-underline">齐文王</span>
 元年，<span class="kindle-cn-underline">汉</span>
 以<span class="kindle-cn-underline">齐</span>
 之<span class="kindle-cn-underline">城阳郡</span>
 立<span class="kindle-cn-underline">朱虚侯</span>
 为<span class="kindle-cn-underline">城阳王</span>
 ，以<span class="kindle-cn-underline">齐济北郡</span>
 立<span class="kindle-cn-underline">东牟侯</span>
 为<span class="kindle-cn-underline">济北王</span>
 。</p>
<p>二年，<span class="kindle-cn-underline">济北王</span>
 反，<span class="kindle-cn-underline">汉</span>
 诛杀之，地入于<span class="kindle-cn-underline">汉</span>
 。</p>
<p>后二年，<span class="kindle-cn-underline">孝文帝</span>
 尽封<span class="kindle-cn-underline">齐悼惠王</span>
 子<span class="kindle-cn-underline">罷军</span>
 等七人皆为列侯。</p>
<p>
<span class="kindle-cn-underline">齐文王</span>
 立十四年卒，无子，国除，地入于<span class="kindle-cn-underline">汉</span>
 。</p>
<p>后一岁，<span class="kindle-cn-underline">孝文帝</span>
 以所封<span class="kindle-cn-underline">悼惠王</span>
 子分<span class="kindle-cn-underline">齐</span>
 为王，<span class="kindle-cn-underline">齐孝王将闾</span>
 以<span class="kindle-cn-underline">悼惠王</span>
 子<span class="kindle-cn-underline">杨虚侯</span>
 为<span class="kindle-cn-underline">齐王</span>
 。故<span class="kindle-cn-underline">齐</span>
 别郡尽以王<span class="kindle-cn-underline">悼惠王</span>
 子：子<span class="kindle-cn-underline">志</span>
 为<span class="kindle-cn-underline">济北王</span>
 ，子<span class="kindle-cn-underline">辟光</span>
 为<span class="kindle-cn-underline">济南王</span>
 ，子<span class="kindle-cn-underline">贤</span>
 为<span class="kindle-cn-underline">菑川王</span>
 ，子<span class="kindle-cn-underline">卬</span>
 为<span class="kindle-cn-underline">胶西王</span>
 ，子<span class="kindle-cn-underline">雄渠</span>
 为<span class="kindle-cn-underline">胶东王</span>
 ，与<span class="kindle-cn-underline">城阳</span>
 、<span class="kindle-cn-underline">齐</span>
 凡七王。<br/>
<br/>
</p>
<p>
<span class="kindle-cn-underline">齐孝王</span>
 十一年，<span class="kindle-cn-underline">吴王濞</span>
 、<span class="kindle-cn-underline">楚王戊</span>
 反，兴兵西，告诸侯曰“将诛<span class="kindle-cn-underline">汉</span>
 贼臣<span class="kindle-cn-underline">晁错</span>
 以安宗庙”。<span class="kindle-cn-underline">胶西</span>
 、<span class="kindle-cn-underline">胶东</span>
 、<span class="kindle-cn-underline">菑川</span>
 、<span class="kindle-cn-underline">济南</span>
 皆擅发兵应<span class="kindle-cn-underline">吴楚</span>
 。欲与<span class="kindle-cn-underline">齐</span>
 ，<span class="kindle-cn-underline">齐孝王</span>
 狐疑，城守不听，三国兵共围<span class="kindle-cn-underline">齐</span>
 。<span class="kindle-cn-underline">齐王</span>
 使<span class="kindle-cn-underline">路中大夫</span>
 告于天子。天子复令<span class="kindle-cn-underline">路中大夫</span>
 还告<span class="kindle-cn-underline">齐王</span>
 ：“善坚守，吾兵今破<span class="kindle-cn-underline">吴楚</span>
 矣。”<span class="kindle-cn-underline">路中大夫</span>
 至，三国兵围<span class="kindle-cn-underline">临菑</span>
 数重，无从入。三国将劫与<span class="kindle-cn-underline">路中大夫</span>
 盟，曰：“若反言<span class="kindle-cn-underline">汉</span>
 已破矣，<span class="kindle-cn-underline">齐</span>
 趣下三国，不且见屠。”<span class="kindle-cn-underline">路中大夫</span>
 既许之，至城下，望见<span class="kindle-cn-underline">齐王</span>
 ，曰：“<span class="kindle-cn-underline">汉</span>
 已发兵百万，使太尉<span class="kindle-cn-underline">周亚夫</span>
 击破<span class="kindle-cn-underline">吴楚</span>
 ，方引兵救<span class="kindle-cn-underline">齐</span>
 ，<span class="kindle-cn-underline">齐</span>
 必坚守无下！”三国将诛<span class="kindle-cn-underline">路中大夫</span>
 。</p>
<p>
<span class="kindle-cn-underline">齐</span>
 初围急，阴与三国通谋，约未定，会闻<span class="kindle-cn-underline">路中大夫</span>
 从<span class="kindle-cn-underline">汉</span>
 来，喜，及其大臣乃复劝王毋下三国。居无何，<span class="kindle-cn-underline">汉</span>
 将<span class="kindle-cn-underline">栾布</span>
 、<span class="kindle-cn-underline">平阳侯</span>
 等兵至<span class="kindle-cn-underline">齐</span>
 ，击破三国兵，解<span class="kindle-cn-underline">齐</span>
 围。已而复闻<span class="kindle-cn-underline">齐</span>
 初与三国有谋，将欲移兵伐<span class="kindle-cn-underline">齐</span>
 。<span class="kindle-cn-underline">齐孝王</span>
 惧，乃饮药自<a id="page350"></a>
 杀。<span class="kindle-cn-underline">景帝</span>
 闻之，以为<span class="kindle-cn-underline">齐</span>
 首善，以迫劫有谋，非其罪也，乃立<span class="kindle-cn-underline">孝王</span>
 太子<span class="kindle-cn-underline">寿</span>
 为<span class="kindle-cn-underline">齐王</span>
 ，是为<span class="kindle-cn-underline">懿王</span>
 ，续<span class="kindle-cn-underline">齐</span>
 后。而<span class="kindle-cn-underline">胶西</span>
 、<span class="kindle-cn-underline">胶东</span>
 、<span class="kindle-cn-underline">济南</span>
 、<span class="kindle-cn-underline">菑川王</span>
 咸诛灭，地人于<span class="kindle-cn-underline">汉</span>
 。徙<span class="kindle-cn-underline">济北王</span>
 王<span class="kindle-cn-underline">菑川</span>
 。<span class="kindle-cn-underline">齐懿王</span>
 立二十二年卒，子<span class="kindle-cn-underline">次景</span>
 立，是为<span class="kindle-cn-underline">厉王</span>
 。</p>
<p>
<span class="kindle-cn-underline">齐厉王</span>
 ，其母曰<span class="kindle-cn-underline">纪太后</span>
 。太后取其弟<span class="kindle-cn-underline">纪氏女</span>
 为<span class="kindle-cn-underline">厉王</span>
 后。王不爱<span class="kindle-cn-underline">纪氏</span>
 女。太后欲其家重宠，令其长女<span class="kindle-cn-underline">纪翁主</span>
 入王宫，正其后宫，毋令得近王，欲令爱<span class="kindle-cn-underline">纪氏</span>
 女。王因与其姊翁主奸。</p>
<p>
<span class="kindle-cn-underline">齐</span>
 有宦者<span class="kindle-cn-underline">徐甲</span>
 ，入事<span class="kindle-cn-underline">汉</span>
 皇太后。皇太后有爱女曰<span class="kindle-cn-underline">修成君</span>
 ，<span class="kindle-cn-underline">修成君</span>
 非<span class="kindle-cn-underline">刘氏</span>
 ，太后怜之。<span class="kindle-cn-underline">修成君</span>
 有女名<span class="kindle-cn-underline">娥</span>
 ，太后欲嫁之于诸侯，宦者<span class="kindle-cn-underline">甲</span>
 乃请使<span class="kindle-cn-underline">齐</span>
 ，必令王上书请<span class="kindle-cn-underline">娥</span>
 。皇太后喜，使<span class="kindle-cn-underline">甲</span>
 之<span class="kindle-cn-underline">齐</span>
 。是时<span class="kindle-cn-underline">齐</span>
 人<span class="kindle-cn-underline">主父偃</span>
 知<span class="kindle-cn-underline">甲</span>
 之使<span class="kindle-cn-underline">齐</span>
 以取后事，亦因谓<span class="kindle-cn-underline">甲</span>
 ：“即事成，幸言<span class="kindle-cn-underline">偃</span>
 女愿得充王后宫。”<span class="kindle-cn-underline">甲</span>
 既至<span class="kindle-cn-underline">齐</span>
 ，风以此事。<span class="kindle-cn-underline">纪太后</span>
 大怒，曰：“王有后，后宫具备。且<span class="kindle-cn-underline">甲</span>
 ，<span class="kindle-cn-underline">齐</span>
 贫人，急乃为宦者，入事<span class="kindle-cn-underline">汉</span>
 ，无补益，乃欲乱吾王家！且<span class="kindle-cn-underline">主父偃</span>
 何为者？乃欲以女充后宫！”<span class="kindle-cn-underline">徐甲</span>
 大穷，还报皇太后曰：“王已愿尚<span class="kindle-cn-underline">娥</span>
 ，然有一害，恐如<span class="kindle-cn-underline">燕王</span>
 。”<span class="kindle-cn-underline">燕王</span>
 者，与其子昆弟奸，新坐以死，亡国，故以<span class="kindle-cn-underline">燕</span>
 感太后。太后曰：“无复言嫁女<span class="kindle-cn-underline">齐</span>
 事。”事浸浔闻于天子。<span class="kindle-cn-underline">主父偃</span>
 由此亦与<span class="kindle-cn-underline">齐</span>
 有卻。</p>
<p>
<span class="kindle-cn-underline">主父偃</span>
 方幸于天子，用事，因言：“<span class="kindle-cn-underline">齐临菑</span>
 十万户，市租千金，人众殷富，巨于<span class="kindle-cn-underline">长安</span>
 ，此非天子亲弟爱子不得王此。今<span class="kindle-cn-underline">齐王</span>
 于亲属益疏。”乃从容言：“<span class="kindle-cn-underline">吕太后</span>
 时<span class="kindle-cn-underline">齐</span>
 欲反，<span class="kindle-cn-underline">吴楚</span>
 时<span class="kindle-cn-underline">孝王</span>
 几为乱。今闻<span class="kindle-cn-underline">齐王</span>
 与其姊乱。”于是天子乃拜<span class="kindle-cn-underline">主父偃</span>
 为<span class="kindle-cn-underline">齐</span>
 相，且正其事。<span class="kindle-cn-underline">主父偃</span>
 既至<span class="kindle-cn-underline">齐</span>
 ，乃急治王后宫宦者为王通于姊翁主所者，令其辞证皆引王。王年少，惧大罪为吏所执诛，乃饮药自杀。绝无后。</p>
<p>是时<span class="kindle-cn-underline">赵王</span>
 惧<span class="kindle-cn-underline">主父偃</span>
 一出废<span class="kindle-cn-underline">齐</span>
 ，恐其渐疏骨肉，乃上书言<span class="kindle-cn-underline">偃</span>
 受金及轻重之短。天子亦既囚<span class="kindle-cn-underline">偃</span>
 。<span class="kindle-cn-underline">公孙弘言</span>
 ：“<span class="kindle-cn-underline">齐王</span>
 以忧死毋后，国入<span class="kindle-cn-underline">汉</span>
 ，非诛<span class="kindle-cn-underline">偃</span>
 无以塞天下之望。”遂诛<span class="kindle-cn-underline">偃</span>
 。</p>
<p>
<span class="kindle-cn-underline">齐厉王</span>
 立五年死，毋后，国入于<span class="kindle-cn-underline">汉</span>
 。<br/>
<br/>
</p>
<p>
<span class="kindle-cn-underline">齐悼惠王</span>
 后尚有二国，<span class="kindle-cn-underline">城阳</span>
 及<span class="kindle-cn-underline">菑川</span>
 。<span class="kindle-cn-underline">菑川</span>
 地比<span class="kindle-cn-underline">齐</span>
 。天子怜<span class="kindle-cn-underline">齐</span>
 ，为<span class="kindle-cn-underline">悼惠王</span>
 冢园在郡，割<span class="kindle-cn-underline">临菑</span>
 东环<span class="kindle-cn-underline">悼惠王</span>
 冢园邑尽以予<span class="kindle-cn-underline">菑川</span>
 ，以奉<span class="kindle-cn-underline">悼惠王</span>
 祭祀。</p>
<p>
<span class="kindle-cn-underline">城阳景王章</span>
 ，<span class="kindle-cn-underline">齐悼惠王</span>
 子，以<span class="kindle-cn-underline">朱虚侯</span>
 与大臣共诛诸<span class="kindle-cn-underline">吕</span>
 ，而<span class="kindle-cn-underline">章</span>
 身首先斩相国<span class="kindle-cn-underline">吕王产</span>
 于<span class="kindle-cn-underline">未央宫</span>
 。<span class="kindle-cn-underline">孝文帝</span>
 既立，益封<span class="kindle-cn-underline">章</span>
 二千户，赐金千斤。<span class="kindle-cn-underline">孝文</span>
 二年，以<span class="kindle-cn-underline">齐</span>
 之<span class="kindle-cn-underline">城阳郡</span>
 立<span class="kindle-cn-underline">章</span>
 为<span class="kindle-cn-underline">城阳王</span>
 。立二年卒，子<span class="kindle-cn-underline">喜</span>
 立，是为<span class="kindle-cn-underline">共王</span>
 。</p>
<p>
<span class="kindle-cn-underline">共王</span>
 八年，徙王<span class="kindle-cn-underline">淮南</span>
 。四年，复还王<span class="kindle-cn-underline">城阳</span>
 。凡三十三年卒，子<span class="kindle-cn-underline">延</span>
 立，是为<span class="kindle-cn-underline">顷王</span>
 。</p>
<p><a id="page351"></a>
 <span class="kindle-cn-underline">顷王</span>
 二十六年卒，子<span class="kindle-cn-underline">义</span>
 立，是为<span class="kindle-cn-underline">敬王</span>
 。<span class="kindle-cn-underline">敬王</span>
 九年卒，子<span class="kindle-cn-underline">武</span>
 立，是为<span class="kindle-cn-underline">惠王</span>
 。<span class="kindle-cn-underline">惠王</span>
 十一年卒，子<span class="kindle-cn-underline">顺</span>
 立，是为<span class="kindle-cn-underline">荒王</span>
 。<span class="kindle-cn-underline">荒王</span>
 四十六年卒，子<span class="kindle-cn-underline">恢</span>
 立，是为<span class="kindle-cn-underline">戴王</span>
 。<span class="kindle-cn-underline">戴王</span>
 八年卒，子<span class="kindle-cn-underline">景</span>
 立，至<span class="kindle-cn-underline">建始</span>
 三年，十五岁，卒。<br/>
<br/>
</p>
<p>
<span class="kindle-cn-underline">济北王兴居</span>
 ，<span class="kindle-cn-underline">齐悼惠王子</span>
 ，以<span class="kindle-cn-underline">东牟侯</span>
 助大臣诛诸<span class="kindle-cn-underline">吕</span>
 ，功少。及<span class="kindle-cn-underline">文帝</span>
 从<span class="kindle-cn-underline">代</span>
 来，<span class="kindle-cn-underline">兴居</span>
 曰：“请与太仆<span class="kindle-cn-underline">婴</span>
 入清宫。”废<span class="kindle-cn-underline">少帝</span>
 ，共与大臣尊立<span class="kindle-cn-underline">孝文帝</span>
 。</p>
<p>
<span class="kindle-cn-underline">孝文帝</span>
 二年，以<span class="kindle-cn-underline">齐</span>
 之<span class="kindle-cn-underline">济北郡</span>
 立<span class="kindle-cn-underline">兴居</span>
 为<span class="kindle-cn-underline">济北王</span>
 ，与<span class="kindle-cn-underline">城阳王</span>
 俱立。立二年，反。始大臣诛<span class="kindle-cn-underline">吕氏</span>
 时，<span class="kindle-cn-underline">朱虚侯</span>
 功尤大，许尽以<span class="kindle-cn-underline">赵</span>
 地王<span class="kindle-cn-underline">朱虚侯</span>
 ，尽以<span class="kindle-cn-underline">梁</span>
 地王<span class="kindle-cn-underline">东牟侯</span>
 。及<span class="kindle-cn-underline">孝文帝</span>
 立，闻<span class="kindle-cn-underline">朱虚</span>
 、<span class="kindle-cn-underline">东牟</span>
 之初欲立<span class="kindle-cn-underline">齐王</span>
 ，故绌其功。及二年，王诸子，乃割<span class="kindle-cn-underline">齐</span>
 二郡以王<span class="kindle-cn-underline">章</span>
 、<span class="kindle-cn-underline">兴居</span>
 。<span class="kindle-cn-underline">章</span>
 、<span class="kindle-cn-underline">兴居</span>
 自以失职夺功。<span class="kindle-cn-underline">章</span>
 死，而<span class="kindle-cn-underline">兴居</span>
 闻<span class="kindle-cn-underline">匈奴</span>
 大入<span class="kindle-cn-underline">汉</span>
 ，<span class="kindle-cn-underline">汉</span>
 多发兵，使丞相<span class="kindle-cn-underline">灌婴</span>
 击之，<span class="kindle-cn-underline">文帝</span>
 亲幸<span class="kindle-cn-underline">太原</span>
 ，以为天子自击<span class="kindle-cn-underline">胡</span>
 ，遂发兵反于<span class="kindle-cn-underline">济北</span>
 。天子闻之，罢丞相及行兵，皆归<span class="kindle-cn-underline">长安</span>
 。使<span class="kindle-cn-underline">棘蒲侯柴将军</span>
 击破虏<span class="kindle-cn-underline">济北王</span>
 ，王自杀，地入于<span class="kindle-cn-underline">汉</span>
 ，为郡。</p>
<p>后十三年，<span class="kindle-cn-underline">文帝</span>
 十六年，复以<span class="kindle-cn-underline">齐悼惠王</span>
 子<span class="kindle-cn-underline">安都侯志</span>
 为<span class="kindle-cn-underline">济北王</span>
 。十一年，<span class="kindle-cn-underline">吴楚</span>
 反时，<span class="kindle-cn-underline">志</span>
 坚守，不与诸侯合谋。<span class="kindle-cn-underline">吴楚</span>
 已平，徙<span class="kindle-cn-underline">志</span>
 王<span class="kindle-cn-underline">菑川</span>
 。<br/>
<br/>
</p>
<p>
<span class="kindle-cn-underline">济南王辟光</span>
 ，<span class="kindle-cn-underline">齐悼惠王</span>
 子，以<span class="kindle-cn-underline">勒侯孝文</span>
 十六年为<span class="kindle-cn-underline">济南王</span>
 。十一年，与<span class="kindle-cn-underline">吴楚</span>
 反。<span class="kindle-cn-underline">汉</span>
 击破，杀<span class="kindle-cn-underline">辟光</span>
 ，以<span class="kindle-cn-underline">济南</span>
 为郡，地入于<span class="kindle-cn-underline">汉</span>
 。<br/>
<br/>
</p>
<p>
<span class="kindle-cn-underline">菑川王贤</span>
 ，<span class="kindle-cn-underline">齐悼惠王</span>
 子，以<span class="kindle-cn-underline">武城侯文帝</span>
 十六年为<span class="kindle-cn-underline">菑川王</span>
 。十一年，与<span class="kindle-cn-underline">吴楚</span>
 反，<span class="kindle-cn-underline">汉</span>
 击破，杀<span class="kindle-cn-underline">贤</span>
 。</p>
<p>天子因徙<span class="kindle-cn-underline">济北王志</span>
 王<span class="kindle-cn-underline">菑川</span>
 。<span class="kindle-cn-underline">志</span>
 亦<span class="kindle-cn-underline">齐悼惠王</span>
 子，以<span class="kindle-cn-underline">安都侯</span>
 王<span class="kindle-cn-underline">济北</span>
 。<span class="kindle-cn-underline">菑川王</span>
 反，毋后，乃徙<span class="kindle-cn-underline">济北王</span>
 王<span class="kindle-cn-underline">菑川</span>
 。凡立三十五年卒，谥为<span class="kindle-cn-underline">懿王</span>
 。子<span class="kindle-cn-underline">建</span>
 代立，是为<span class="kindle-cn-underline">靖王</span>
 。二十年卒，子<span class="kindle-cn-underline">遗</span>
 代立，是为<span class="kindle-cn-underline">顷王</span>
 。三十六年卒，子<span class="kindle-cn-underline">终古</span>
 立，是为<span class="kindle-cn-underline">思王</span>
 。二十八年卒，子<span class="kindle-cn-underline">尚</span>
 立，是为<span class="kindle-cn-underline">孝王</span>
 。五年卒，子<span class="kindle-cn-underline">横</span>
 立，至<span class="kindle-cn-underline">建始</span>
 三年，十一岁，卒。<br/>
<br/>
</p>
<p>
<span class="kindle-cn-underline">胶西王卬</span>
 ，<span class="kindle-cn-underline">齐悼惠王</span>
 子，以<span class="kindle-cn-underline">昌平侯文帝</span>
 十六年为<span class="kindle-cn-underline">胶西王</span>
 。十一年，与<span class="kindle-cn-underline">吴楚</span>
 反。<span class="kindle-cn-underline">汉</span>
 击破，杀<span class="kindle-cn-underline">卬</span>
 ，地入于<span class="kindle-cn-underline">汉</span>
 ，为<span class="kindle-cn-underline">胶西郡</span>
 。<br/>
<br/>
</p>
<p>
<span class="kindle-cn-underline">胶东王雄渠</span>
 ，<span class="kindle-cn-underline">齐悼惠王</span>
 子，以<span class="kindle-cn-underline">白石侯文帝</span>
 十六年为<span class="kindle-cn-underline">胶东王</span>
 。十一年，与<span class="kindle-cn-underline">吴楚</span>
 反，<span class="kindle-cn-underline">汉</span>
 击破，杀<span class="kindle-cn-underline">雄渠</span>
 ，地入于<span class="kindle-cn-underline">汉</span>
 ，为<span class="kindle-cn-underline">胶东郡</span>
 。</p>
<p><a id="page352"></a>
 <span class="kindle-cn-underline">太史公</span>
 曰：诸侯大国无过<span class="kindle-cn-underline">齐悼惠王</span>
 。以海内初定，子弟少，激<span class="kindle-cn-underline">秦</span>
 之无尺土封，故大封同姓，以填万民之心。及后分裂，固其理也。</p>
</div>
</body>
</html>
