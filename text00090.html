<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷八十六刺客列传第二十六</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page513"></a>
 史记卷八十六<br/>
刺客列传第二十六</h1>
<p>
<span class="kindle-cn-underline">曹沫</span>
 者，<span class="kindle-cn-underline">鲁</span>
 人也，以勇力事<span class="kindle-cn-underline">鲁庄公</span>
 。<span class="kindle-cn-underline">庄公</span>
 好力。<span class="kindle-cn-underline">曹沫</span>
 为<span class="kindle-cn-underline">鲁</span>
 将，与<span class="kindle-cn-underline">齐</span>
 战，三败北。<span class="kindle-cn-underline">鲁庄公</span>
 惧，乃献<span class="kindle-cn-underline">遂邑</span>
 之地以和。犹复以为将。</p>
<p>
<span class="kindle-cn-underline">齐桓公</span>
 许与<span class="kindle-cn-underline">鲁</span>
 会于<span class="kindle-cn-underline">柯</span>
 而盟。<span class="kindle-cn-underline">桓公</span>
 与<span class="kindle-cn-underline">庄公</span>
 既盟于坛上，<span class="kindle-cn-underline">曹沫</span>
 执匕首劫<span class="kindle-cn-underline">齐桓公</span>
 ，<span class="kindle-cn-underline">桓公</span>
 左右莫敢动，而问曰：“子将何欲？”<span class="kindle-cn-underline">曹沫</span>
 曰：“<span class="kindle-cn-underline">齐</span>
 强<span class="kindle-cn-underline">鲁</span>
 弱，而大国侵<span class="kindle-cn-underline">鲁</span>
 亦甚矣。今<span class="kindle-cn-underline">鲁</span>
 城坏即压<span class="kindle-cn-underline">齐</span>
 境，君其图之。”<span class="kindle-cn-underline">桓公</span>
 乃许尽归<span class="kindle-cn-underline">鲁</span>
 之侵地。既已言，<span class="kindle-cn-underline">曹沫</span>
 投其匕首，下坛，北面就群臣之位，颜色不变，辞令如故。<span class="kindle-cn-underline">桓公</span>
 怒，欲倍其约。<span class="kindle-cn-underline">管仲</span>
 曰：“不可。夫贪小利以自快，弃信于诸侯，失天下之援，不如与之。”于是<span class="kindle-cn-underline">桓公</span>
 乃遂割<span class="kindle-cn-underline">鲁</span>
 侵地，<span class="kindle-cn-underline">曹沫</span>
 三战所亡地尽复予<span class="kindle-cn-underline">鲁</span>
 。</p>
<p>其后百六十有七年而<span class="kindle-cn-underline">吴</span>
 有<span class="kindle-cn-underline">专诸</span>
 之事。<br/>
<br/>
</p>
<p>
<span class="kindle-cn-underline">专诸</span>
 者，<span class="kindle-cn-underline">吴堂邑</span>
 人也。<span class="kindle-cn-underline">伍子胥</span>
 之亡<span class="kindle-cn-underline">楚</span>
 而如<span class="kindle-cn-underline">吴</span>
 也，知<span class="kindle-cn-underline">专诸</span>
 之能。<span class="kindle-cn-underline">伍子胥</span>
 既见<span class="kindle-cn-underline">吴王僚</span>
 ，说以伐<span class="kindle-cn-underline">楚</span>
 之利。<span class="kindle-cn-underline">吴公子光</span>
 曰：“彼<span class="kindle-cn-underline">伍员</span>
 父兄皆死于<span class="kindle-cn-underline">楚</span>
 而<span class="kindle-cn-underline">员</span>
 言伐<span class="kindle-cn-underline">楚</span>
 ，欲自为报私仇也，非能为<span class="kindle-cn-underline">吴</span>
 。”<span class="kindle-cn-underline">吴王</span>
 乃止。<span class="kindle-cn-underline">伍子胥</span>
 知<span class="kindle-cn-underline">公子光</span>
 之欲杀<span class="kindle-cn-underline">吴王僚</span>
 ，乃曰：“彼<span class="kindle-cn-underline">光</span>
 将有内志，未可说以外事。”乃进<span class="kindle-cn-underline">专诸</span>
 于<span class="kindle-cn-underline">公子光</span>
 。</p>
<p>
<span class="kindle-cn-underline">光</span>
 之父曰<span class="kindle-cn-underline">吴王诸樊</span>
 。<span class="kindle-cn-underline">诸樊</span>
 弟三人：次曰<span class="kindle-cn-underline">馀祭</span>
 ，次曰<span class="kindle-cn-underline">夷眜</span>
 ，次曰<span class="kindle-cn-underline">季子札</span>
 。<span class="kindle-cn-underline">诸樊</span>
 知<span class="kindle-cn-underline">季子札</span>
 贤而不立太子，以次传三弟，欲卒致国于<span class="kindle-cn-underline">季子札</span>
 。<span class="kindle-cn-underline">诸樊</span>
 既死，传<span class="kindle-cn-underline">馀祭</span>
 。<span class="kindle-cn-underline">馀祭</span>
 死，传<span class="kindle-cn-underline">夷眜</span>
 。<span class="kindle-cn-underline">夷昧</span>
 死，当传<span class="kindle-cn-underline">季子札</span>
 ；<span class="kindle-cn-underline">季子札</span>
 逃不肯立，<span class="kindle-cn-underline">吴</span>
 人乃立<span class="kindle-cn-underline">夷眜</span>
 之子<span class="kindle-cn-underline">僚</span>
 为王。<span class="kindle-cn-underline">公子光</span>
 曰：“使以兄弟次邪，<span class="kindle-cn-underline">季子</span>
 当立；必以子乎，则<span class="kindle-cn-underline">光</span>
 真適嗣，当立。”故尝阴养谋臣以求立。</p>
<p>
<span class="kindle-cn-underline">光</span>
 既得<span class="kindle-cn-underline">专诸</span>
 ，善客待之。九年而<span class="kindle-cn-underline">楚平王</span>
 死。春，<span class="kindle-cn-underline">吴王僚</span>
 欲因<span class="kindle-cn-underline">楚</span>
 丧，使其二弟<span class="kindle-cn-underline">公子盖馀</span>
 、<span class="kindle-cn-underline">属庸</span>
 将兵围<span class="kindle-cn-underline">楚</span>
 之<span class="kindle-cn-underline">灊</span>
 ；使<span class="kindle-cn-underline">延陵季子</span>
 于<span class="kindle-cn-underline">晋</span>
 ，以观诸侯之变。<span class="kindle-cn-underline">楚</span>
 发兵绝<span class="kindle-cn-underline">吴</span>
 将<span class="kindle-cn-underline">盖馀</span>
 、<span class="kindle-cn-underline">属庸</span>
 路，<span class="kindle-cn-underline">吴</span>
 兵不得还。于是<span class="kindle-cn-underline">公子光</span>
 谓<span class="kindle-cn-underline">专诸</span>
 曰：“此时不可失，不求何获！且<span class="kindle-cn-underline">光</span>
 真王嗣，当立，<span class="kindle-cn-underline">季子</span>
 虽来，不吾废也。”<span class="kindle-cn-underline">专诸</span>
 曰：“<span class="kindle-cn-underline">王僚</span>
 可杀也。母老子弱，而两弟将兵伐<span class="kindle-cn-underline">楚</span>
 ，<span class="kindle-cn-underline">楚</span>
 绝其后。方今<span class="kindle-cn-underline">吴</span>
 外困于<span class="kindle-cn-underline">楚</span>
 ，而内空无骨鲠之臣，是无如我何。”<span class="kindle-cn-underline">公子光</span>
 顿首曰：“<span class="kindle-cn-underline">光</span>
 之身，子之身也。”</p>
<p><a id="page514"></a>
 四月丙子，<span class="kindle-cn-underline">光</span>
 伏甲士于窟室中，而具酒请<span class="kindle-cn-underline">王僚</span>
 。<span class="kindle-cn-underline">王僚</span>
 使兵陈自宫至<span class="kindle-cn-underline">光</span>
 之家，门户阶陛左右，皆<span class="kindle-cn-underline">王僚</span>
 之亲戚也。夹立侍，皆持长铍。酒既酣，<span class="kindle-cn-underline">公子光</span>
 详为足疾，入窟室中，使<span class="kindle-cn-underline">专诸</span>
 置匕首鱼炙之腹中而进之。既至王前，<span class="kindle-cn-underline">专诸</span>
 擘鱼，因以匕首刺<span class="kindle-cn-underline">王僚</span>
 ，<span class="kindle-cn-underline">王僚</span>
 立死。左右亦杀<span class="kindle-cn-underline">专诸</span>
 ，王人扰乱，<span class="kindle-cn-underline">公子光</span>
 出其伏甲以攻<span class="kindle-cn-underline">王僚</span>
 之徒，尽灭之，遂自立为王，是为<span class="kindle-cn-underline">阖闾</span>
 。<span class="kindle-cn-underline">阖闾</span>
 乃封<span class="kindle-cn-underline">专诸</span>
 之子以为上卿。</p>
<p>其后七十馀年而<span class="kindle-cn-underline">晋</span>
 有<span class="kindle-cn-underline">豫让</span>
 之事。<br/>
<br/>
</p>
<p>
<span class="kindle-cn-underline">豫让</span>
 者，<span class="kindle-cn-underline">晋</span>
 人也，故尝事<span class="kindle-cn-underline">范氏</span>
 及<span class="kindle-cn-underline">中行氏</span>
 ，而无所知名。去而事<span class="kindle-cn-underline">智伯</span>
 ，<span class="kindle-cn-underline">智伯</span>
 甚尊宠之。及<span class="kindle-cn-underline">智伯</span>
 伐<span class="kindle-cn-underline">赵襄子</span>
 ，<span class="kindle-cn-underline">赵襄子</span>
 与<span class="kindle-cn-underline">韩</span>
 、<span class="kindle-cn-underline">魏</span>
 合谋灭<span class="kindle-cn-underline">智伯</span>
 ，灭<span class="kindle-cn-underline">智伯</span>
 之后而三分其地。<span class="kindle-cn-underline">赵襄子</span>
 最怨<span class="kindle-cn-underline">智伯</span>
 ，漆其头以为饮器。<span class="kindle-cn-underline">豫让</span>
 遁逃山中，曰：“嗟乎！士为知己者死，女为说己者容。今<span class="kindle-cn-underline">智伯</span>
 知我，我必为报仇而死，以报<span class="kindle-cn-underline">智伯</span>
 ，则吾魂魄不愧矣。”乃变名姓为刑人，入宫涂厕，中挟匕首，欲以刺<span class="kindle-cn-underline">襄子</span>
 。<span class="kindle-cn-underline">襄子</span>
 如厕，心动，执问涂厕之刑人，则<span class="kindle-cn-underline">豫让</span>
 ，内持刀兵，曰：“欲为<span class="kindle-cn-underline">智伯</span>
 报仇！”左右欲诛之。<span class="kindle-cn-underline">襄子</span>
 曰：“彼义人也，吾谨避之耳。且<span class="kindle-cn-underline">智伯</span>
 亡无后，而其臣欲为报仇，此天下之贤人也。”卒释去之。</p>
<p>居顷之，<span class="kindle-cn-underline">豫让</span>
 又漆身为厉，吞炭为哑，使形状不可知，行乞于市。其妻不识也。行见其友，其友识之，曰：“汝非<span class="kindle-cn-underline">豫让</span>
 邪？”曰：“我是也。”其友为泣曰：“以子之才，委质而臣事<span class="kindle-cn-underline">襄子</span>
 ，<span class="kindle-cn-underline">襄子</span>
 必近幸子。近幸子，乃为所欲，顾不易邪？何乃残身苦形，欲以求报<span class="kindle-cn-underline">襄子</span>
 ，不亦难乎！”<span class="kindle-cn-underline">豫让</span>
 曰：“既已委质臣事人，而求杀之，是怀二心以事其君也。且吾所为者极难耳！然所以为此者，将以愧天下后世之为人臣怀二心以事其君者也。”</p>
<p>既去，顷之，<span class="kindle-cn-underline">襄子</span>
 当出，<span class="kindle-cn-underline">豫让</span>
 伏于所当过之桥下。<span class="kindle-cn-underline">襄子</span>
 至桥，马惊，<span class="kindle-cn-underline">襄子</span>
 曰：“此必是<span class="kindle-cn-underline">豫让</span>
 也。”使人问之，果<span class="kindle-cn-underline">豫让</span>
 也。于是<span class="kindle-cn-underline">襄子</span>
 乃数<span class="kindle-cn-underline">豫让</span>
 曰：“子不尝事<span class="kindle-cn-underline">范</span>
 、<span class="kindle-cn-underline">中行氏</span>
 乎？<span class="kindle-cn-underline">智伯</span>
 尽灭之，而子不为报仇，而反委质臣于<span class="kindle-cn-underline">智伯</span>
 。<span class="kindle-cn-underline">智伯</span>
 亦已死矣，而子独何以为之报仇之深也？”<span class="kindle-cn-underline">豫让</span>
 曰：“臣事<span class="kindle-cn-underline">范</span>
 、<span class="kindle-cn-underline">中行氏</span>
 ，<span class="kindle-cn-underline">范</span>
 、<span class="kindle-cn-underline">中行氏</span>
 皆众人遇我，我故众人报之。至于<span class="kindle-cn-underline">智伯</span>
 ，国士遇我，我故国士报之。”<span class="kindle-cn-underline">襄子</span>
 喟然叹息而泣曰：“嗟乎<span class="kindle-cn-underline">豫子</span>
 ！子之为<span class="kindle-cn-underline">智伯</span>
 ，名既成矣，而寡人赦子，亦已足矣。子其自为计，寡人不复释子！”使兵围之。<span class="kindle-cn-underline">豫让</span>
 曰：“臣闻明主不掩人之美，而忠臣有死名之义，前君已宽赦臣，天下莫不称君之贤。今日之事，臣固伏诛，然愿请君之衣而击之焉，以致报仇之意，则虽死不恨。非所敢望也，敢布腹心！”于是<span class="kindle-cn-underline">襄子</span>
 大义之，乃使使持衣与<span class="kindle-cn-underline">豫让</span>
 。<span class="kindle-cn-underline">豫让</span>
 拔剑三跃而击之，曰：“吾可以下报<span class="kindle-cn-underline">智伯</span>
 矣！”遂伏剑自杀。死之日，<span class="kindle-cn-underline">赵国</span>
 志<a id="page515"></a>
 士闻之，皆为涕泣。</p>
<p>其后四十馀年而<span class="kindle-cn-underline">轵</span>
 有<span class="kindle-cn-underline">聂政</span>
 之事。<br/>
<br/>
</p>
<p>
<span class="kindle-cn-underline">聂政</span>
 者，<span class="kindle-cn-underline">轵深井里</span>
 人也。杀人避仇，与母、姊如<span class="kindle-cn-underline">齐</span>
 ，以屠为事。</p>
<p>久之，<span class="kindle-cn-underline">濮阳严仲子</span>
 事<span class="kindle-cn-underline">韩哀侯</span>
 ，与<span class="kindle-cn-underline">韩</span>
 相<span class="kindle-cn-underline">侠累</span>
 有郤。<span class="kindle-cn-underline">严仲子</span>
 恐诛，亡去，游求人可以报<span class="kindle-cn-underline">侠累</span>
 者。至<span class="kindle-cn-underline">齐</span>
 ，<span class="kindle-cn-underline">齐</span>
 人或言<span class="kindle-cn-underline">聂政</span>
 勇敢士也，避仇隐于屠者之间。<span class="kindle-cn-underline">严仲子</span>
 至门请，数反，然后具酒自畅<span class="kindle-cn-underline">聂政</span>
 母前。酒酣，<span class="kindle-cn-underline">严仲子</span>
 奉黄金百溢，前为<span class="kindle-cn-underline">聂政</span>
 母寿。<span class="kindle-cn-underline">聂政</span>
 惊怪其厚，固谢<span class="kindle-cn-underline">严仲子</span>
 。<span class="kindle-cn-underline">严仲子</span>
 固进，而<span class="kindle-cn-underline">聂政</span>
 谢曰：“臣幸有老母，家贫，客游以为狗屠，可以旦夕得甘脆以养亲。亲供养备，不敢当<span class="kindle-cn-underline">仲子</span>
 之赐。”<span class="kindle-cn-underline">严仲子</span>
 辟人，因为<span class="kindle-cn-underline">聂政</span>
 言曰：“臣有仇，而行游诸侯众矣；然至<span class="kindle-cn-underline">齐</span>
 ，窃闻足下义甚高，故进百金者，将用为大人粗粝之费，得以交足下之欢，岂敢以有求望邪！”<span class="kindle-cn-underline">聂政</span>
 曰：“臣所以降志辱身居市井屠者，徒幸以养老母；老母在，<span class="kindle-cn-underline">政</span>
 身未敢以许人也。”<span class="kindle-cn-underline">严仲子</span>
 固让，<span class="kindle-cn-underline">聂政</span>
 竟不肯受也。然<span class="kindle-cn-underline">严仲子</span>
 卒备宾主之礼而去。</p>
<p>久之，<span class="kindle-cn-underline">聂政</span>
 母死，既已葬，除服，<span class="kindle-cn-underline">聂政</span>
 曰：“嗟乎！<span class="kindle-cn-underline">政</span>
 乃市井之人，鼓刀以屠，而<span class="kindle-cn-underline">严仲子</span>
 乃诸侯之卿相也，不远千里，枉车骑而交臣。臣之所以待之，至浅鲜矣，未有大功可以称者，而<span class="kindle-cn-underline">严仲子</span>
 奉百金为亲寿，我虽不受，然是者徒深知<span class="kindle-cn-underline">政</span>
 也。夫贤者以感忿睚眦之意而亲信穷僻之人，而<span class="kindle-cn-underline">政</span>
 独安得默然而已乎！且前日要<span class="kindle-cn-underline">政</span>
 ，<span class="kindle-cn-underline">政</span>
 徒以老母；老母今以天年终，<span class="kindle-cn-underline">政</span>
 将为知己者用。”乃遂西至<span class="kindle-cn-underline">濮阳</span>
 ，见<span class="kindle-cn-underline">严仲子</span>
 曰：“前日所以不许<span class="kindle-cn-underline">仲子</span>
 者，徒以亲在；今不幸而母以天年终。<span class="kindle-cn-underline">仲子</span>
 所欲报仇者为谁？请得从事焉！”<span class="kindle-cn-underline">严仲子</span>
 具告曰：“臣之仇<span class="kindle-cn-underline">韩</span>
 相<span class="kindle-cn-underline">侠累</span>
 ，<span class="kindle-cn-underline">侠累</span>
 又<span class="kindle-cn-underline">韩</span>
 君之季父也，宗族盛多，居处兵卫甚设，臣欲使人刺之，终莫能就。今足下幸而不弃，请益其车骑壮士可为足下辅翼者。”<span class="kindle-cn-underline">聂政</span>
 曰：“<span class="kindle-cn-underline">韩</span>
 之与<span class="kindle-cn-underline">卫</span>
 ，相去中间不甚远，今杀人之相，相又国君之亲，此其势不可以多人，多人不能无生得失，生得失则语泄，语泄是<span class="kindle-cn-underline">韩</span>
 举国而与<span class="kindle-cn-underline">仲子</span>
 为仇，岂不殆哉！”遂谢车骑人徒，<span class="kindle-cn-underline">聂政</span>
 乃辞独行。</p>
<p>杖剑至<span class="kindle-cn-underline">韩</span>
 ，<span class="kindle-cn-underline">韩</span>
 相<span class="kindle-cn-underline">侠累</span>
 方坐府上，持兵戟而卫侍者甚众。<span class="kindle-cn-underline">聂政</span>
 直入，上阶刺杀<span class="kindle-cn-underline">侠累</span>
 ，左右大乱。<span class="kindle-cn-underline">聂政</span>
 大呼，所击杀者数十人，因自皮面决眼，自屠出肠，遂以死。</p>
<p>
<span class="kindle-cn-underline">韩</span>
 取<span class="kindle-cn-underline">聂政</span>
 尸暴于市，购问莫知谁子。于是<span class="kindle-cn-underline">韩</span>
 悬购之，有能言杀相<span class="kindle-cn-underline">侠累</span>
 者予千金。久之莫知也。</p>
<p>
<span class="kindle-cn-underline">政</span>
 姊<span class="kindle-cn-underline">荣</span>
 闻人有刺杀<span class="kindle-cn-underline">韩</span>
 相者，贼不得，国不知其名姓，暴其尸而悬之千金，乃於邑曰：“其是吾弟与？嗟乎，<span class="kindle-cn-underline">严仲子</span>
 知吾弟！”立起，如<span class="kindle-cn-underline">韩</span>
 ，之市，而<a id="page516"></a>
 死者果<span class="kindle-cn-underline">政</span>
 也，伏尸哭极哀，曰：“是<span class="kindle-cn-underline">轵深井里</span>
 所谓<span class="kindle-cn-underline">聂政</span>
 者也。”市行者诸众人皆曰：“此人暴虐吾国相，王悬购其名姓千金，夫人不闻与？何敢来识之也？”<span class="kindle-cn-underline">荣</span>
 应之曰：“闻之。然<span class="kindle-cn-underline">政</span>
 所以蒙污辱自弃于市贩之间者，为老母幸无恙，妾未嫁也。亲既以天年下世，妾已嫁夫，<span class="kindle-cn-underline">严仲子</span>
 乃察举吾弟困污之中而交之，泽厚矣，可奈何！士固为知己者死，今乃以妾尚在之故，重自刑以绝踪，妾其奈何畏殁身之诛，终灭贤弟之名！”大惊<span class="kindle-cn-underline">韩</span>
 市人。乃大呼天者三，卒於邑悲哀而死<span class="kindle-cn-underline">政</span>
 之旁。</p>
<p>
<span class="kindle-cn-underline">晋</span>
 、<span class="kindle-cn-underline">楚</span>
 、<span class="kindle-cn-underline">齐</span>
 、<span class="kindle-cn-underline">卫</span>
 闻之，皆曰：“非独<span class="kindle-cn-underline">政</span>
 能也，乃其姊亦烈女也。乡使<span class="kindle-cn-underline">政</span>
 诚知其姊无濡忍之志，不重暴骸之难，必绝险千里以列其名，姊弟俱僇于<span class="kindle-cn-underline">韩</span>
 市者，亦未必敢以身许<span class="kindle-cn-underline">严仲子</span>
 也。<span class="kindle-cn-underline">严仲子</span>
 亦可谓知人能得士矣！”</p>
<p>其后二百二十馀年<span class="kindle-cn-underline">秦</span>
 有<span class="kindle-cn-underline">荆轲</span>
 之事。<br/>
<br/>
</p>
<p>
<span class="kindle-cn-underline">荆轲</span>
 者，<span class="kindle-cn-underline">卫</span>
 人也。其先乃<span class="kindle-cn-underline">齐</span>
 人，徙于<span class="kindle-cn-underline">卫</span>
 ，<span class="kindle-cn-underline">卫</span>
 人谓之<span class="kindle-cn-underline">庆卿</span>
 。而之<span class="kindle-cn-underline">燕</span>
 ，<span class="kindle-cn-underline">燕</span>
 人谓之<span class="kindle-cn-underline">荆卿</span>
 。</p>
<p>
<span class="kindle-cn-underline">荆卿</span>
 好读书击剑，以术说<span class="kindle-cn-underline">卫元君</span>
 ，<span class="kindle-cn-underline">卫元君</span>
 不用。其后<span class="kindle-cn-underline">秦</span>
 伐<span class="kindle-cn-underline">魏</span>
 ，置<span class="kindle-cn-underline">东郡</span>
 ，徙<span class="kindle-cn-underline">卫元君</span>
 之支属于<span class="kindle-cn-underline">野王</span>
 。</p>
<p>
<span class="kindle-cn-underline">荆轲</span>
 尝游过<span class="kindle-cn-underline">榆次</span>
 ，与<span class="kindle-cn-underline">盖聂</span>
 论剑，<span class="kindle-cn-underline">盖聂</span>
 怒而目之。<span class="kindle-cn-underline">荆轲</span>
 出，人或言复召<span class="kindle-cn-underline">荆卿</span>
 。<span class="kindle-cn-underline">盖聂</span>
 曰：“曩者吾与论剑有不称者，吾目之；试往，是宜去，不敢留。”使使往之主人，<span class="kindle-cn-underline">荆卿</span>
 则已驾而去<span class="kindle-cn-underline">榆次</span>
 矣。使者还报，<span class="kindle-cn-underline">盖聂</span>
 曰：“固去也，吾曩者目摄之！”</p>
<p>
<span class="kindle-cn-underline">荆轲</span>
 游于<span class="kindle-cn-underline">邯郸</span>
 ，<span class="kindle-cn-underline">鲁句践</span>
 与<span class="kindle-cn-underline">荆轲</span>
 博，争道，<span class="kindle-cn-underline">鲁句践</span>
 怒而叱之，<span class="kindle-cn-underline">荆轲</span>
 默而逃去，遂不复会。</p>
<p>
<span class="kindle-cn-underline">荆轲</span>
 既至<span class="kindle-cn-underline">燕</span>
 ，爱<span class="kindle-cn-underline">燕</span>
 之狗屠及善击筑者<span class="kindle-cn-underline">高渐离</span>
 。<span class="kindle-cn-underline">荆轲</span>
 嗜酒，日与狗屠及<span class="kindle-cn-underline">高渐离</span>
 饮于<span class="kindle-cn-underline">燕</span>
 市，酒酣以往，<span class="kindle-cn-underline">高渐离</span>
 击筑，<span class="kindle-cn-underline">荆轲</span>
 和而歌于市中，相乐也，已而相泣，旁若无人者。<span class="kindle-cn-underline">荆轲</span>
 虽游于酒人乎，然其为人沉深好书；其所游诸侯，尽与其贤豪长者相结。其之<span class="kindle-cn-underline">燕</span>
 ，<span class="kindle-cn-underline">燕</span>
 之处士<span class="kindle-cn-underline">田光先生</span>
 亦善待之，知其非庸人也。</p>
<p>居顷之，会<span class="kindle-cn-underline">燕太子丹</span>
 质<span class="kindle-cn-underline">秦</span>
 亡归<span class="kindle-cn-underline">燕</span>
 。<span class="kindle-cn-underline">燕太子丹</span>
 者，故尝质于<span class="kindle-cn-underline">赵</span>
 ，而<span class="kindle-cn-underline">秦王政</span>
 生于<span class="kindle-cn-underline">赵</span>
 ，其少时与<span class="kindle-cn-underline">丹</span>
 欢。及<span class="kindle-cn-underline">政</span>
 立为<span class="kindle-cn-underline">秦王</span>
 ，而<span class="kindle-cn-underline">丹</span>
 质于<span class="kindle-cn-underline">秦</span>
 。<span class="kindle-cn-underline">秦王</span>
 之遇<span class="kindle-cn-underline">燕太子丹</span>
 不善，故<span class="kindle-cn-underline">丹</span>
 怨而亡归。归而求为报<span class="kindle-cn-underline">秦王</span>
 者，国小，力不能。其后<span class="kindle-cn-underline">秦</span>
 日出兵<span class="kindle-cn-underline">山</span>
 东以伐<span class="kindle-cn-underline">齐</span>
 、<span class="kindle-cn-underline">楚</span>
 、<span class="kindle-cn-underline">三晋</span>
 ，稍蚕食诸侯，且至于<span class="kindle-cn-underline">燕</span>
 ，<span class="kindle-cn-underline">燕</span>
 君臣皆恐祸之至。<span class="kindle-cn-underline">太子丹</span>
 患之，问其傅<span class="kindle-cn-underline">鞠武</span>
 。<span class="kindle-cn-underline">武</span>
 对曰：“<span class="kindle-cn-underline">秦</span>
 地遍天下，威胁<span class="kindle-cn-underline">韩</span>
 、<span class="kindle-cn-underline">魏</span>
 、<span class="kindle-cn-underline">赵氏</span>
 ，北有<span class="kindle-cn-underline">甘泉</span>
 、<span class="kindle-cn-underline">谷口</span>
 之固，南有<span class="kindle-cn-underline">泾</span>
 、<span class="kindle-cn-underline">渭</span>
 之沃，擅<span class="kindle-cn-underline">巴</span>
 、<span class="kindle-cn-underline">汉</span>
 之饶，右<span class="kindle-cn-underline">陇</span>
 、<span class="kindle-cn-underline">蜀</span>
 之山，左关、<span class="kindle-cn-underline">殽</span>
 之险，<a id="page517"></a>
 民众而士厉，兵革有馀。意有所出，则长城之南，<span class="kindle-cn-underline">易水</span>
 以北，未有所定也。奈何以见陵之怨，欲批其逆鳞哉！”<span class="kindle-cn-underline">丹</span>
 曰：“然则何由？”对曰：“请入图之。”</p>
<p>居有间，<span class="kindle-cn-underline">秦</span>
 将<span class="kindle-cn-underline">樊於期</span>
 得罪于<span class="kindle-cn-underline">秦王</span>
 ，亡之<span class="kindle-cn-underline">燕</span>
 ，太子受而舍之。<span class="kindle-cn-underline">鞠武</span>
 谏曰：“不可。夫以<span class="kindle-cn-underline">秦王</span>
 之暴而积怒于<span class="kindle-cn-underline">燕</span>
 ，足为寒心，又况闻<span class="kindle-cn-underline">樊将军</span>
 之所在乎？是谓‘委肉当饿虎之蹊’也，祸必不振矣！虽有<span class="kindle-cn-underline">管</span>
 、<span class="kindle-cn-underline">晏</span>
 ，不能为之谋也。愿太子疾遣<span class="kindle-cn-underline">樊将军</span>
 入<span class="kindle-cn-underline">匈奴</span>
 以灭口。请西约<span class="kindle-cn-underline">三晋</span>
 ，南连<span class="kindle-cn-underline">齐</span>
 、<span class="kindle-cn-underline">楚</span>
 ，北购于单于，其后乃可图也。”太子曰：“太傅之计，旷日弥久，心昏然，恐不能须臾。且非独于此也，夫<span class="kindle-cn-underline">樊将军</span>
 穷困于天下，归身于<span class="kindle-cn-underline">丹</span>
 ，<span class="kindle-cn-underline">丹</span>
 终不以迫于强<span class="kindle-cn-underline">秦</span>
 而弃所哀怜之交，置之<span class="kindle-cn-underline">匈奴</span>
 ，是固<span class="kindle-cn-underline">丹</span>
 命卒之时也。愿太傅更虑之。”<span class="kindle-cn-underline">鞠武</span>
 曰：“夫行危欲求安，造祸而求福，计浅而怨深，连结一人之后交，不顾国家之大害，此所谓‘资怨而助祸’矣。夫以鸿毛燎于炉炭之上，必无事矣。且以雕鸷之<span class="kindle-cn-underline">秦</span>
 ，行怨暴之怒，岂足道哉！<span class="kindle-cn-underline">燕</span>
 有<span class="kindle-cn-underline">田光先生</span>
 ，其为人智深而勇沉，可与谋。”太子曰：“愿因太傅而得交于<span class="kindle-cn-underline">田先生</span>
 ，可乎？”<span class="kindle-cn-underline">鞠武</span>
 曰：“敬诺。”出见<span class="kindle-cn-underline">田先生</span>
 ，道“太子愿图国事于先生也”。<span class="kindle-cn-underline">田光</span>
 曰：“敬奉教。”乃造焉。</p>
<p>太子逢迎，却行为导，跪而蔽席。<span class="kindle-cn-underline">田光</span>
 坐定，左右无人，太子避席而请曰：“<span class="kindle-cn-underline">燕秦</span>
 不两立，愿先生留意也。”<span class="kindle-cn-underline">田光</span>
 曰：“臣闻骐骥盛壮之时，一日而驰千里；至其衰老，驽马先之。今太子闻<span class="kindle-cn-underline">光</span>
 盛壮之时，不知臣精已消亡矣。虽然，<span class="kindle-cn-underline">光</span>
 不敢以图国事，所善<span class="kindle-cn-underline">荆卿</span>
 可使也。”太子曰：“愿因先生得结交于<span class="kindle-cn-underline">荆卿</span>
 ，可乎？”<span class="kindle-cn-underline">田光</span>
 曰：“敬诺。”即起，趋出。太子送至门，戒曰：“<span class="kindle-cn-underline">丹</span>
 所报，先生所言者，国之大事也，愿先生勿泄也！”<span class="kindle-cn-underline">田光</span>
 俯而笑曰：“诺。”偻行见<span class="kindle-cn-underline">荆卿</span>
 ，曰：“<span class="kindle-cn-underline">光</span>
 与子相善，<span class="kindle-cn-underline">燕国</span>
 莫不知。今太子闻<span class="kindle-cn-underline">光</span>
 壮盛之时，不知吾形已不逮也，幸而教之曰‘<span class="kindle-cn-underline">燕秦</span>
 不两立，愿先生留意也’。<span class="kindle-cn-underline">光</span>
 窃不自外，言足下于太子也，愿足下过太子于宫。”<span class="kindle-cn-underline">荆轲</span>
 曰：“谨奉教。”<span class="kindle-cn-underline">田光</span>
 曰：“吾闻之，长者为行，不使人疑之。今太子告<span class="kindle-cn-underline">光</span>
 曰‘所言者，国之大事也，愿先生勿泄’，是太子疑<span class="kindle-cn-underline">光</span>
 也。夫为行而使人疑之，非节侠也。”欲自杀以激<span class="kindle-cn-underline">荆卿</span>
 ，曰：“愿足下急过太子，言<span class="kindle-cn-underline">光</span>
 已死，明不言也。”因遂自刎而死。</p>
<p>
<span class="kindle-cn-underline">荆轲</span>
 遂见太子，言<span class="kindle-cn-underline">田光</span>
 已死，致<span class="kindle-cn-underline">光</span>
 之言。太子再拜而跪，膝行流涕，有顷而后言曰：“<span class="kindle-cn-underline">丹</span>
 所以诫<span class="kindle-cn-underline">田先生</span>
 毋言者，欲以成大事之谋也。今<span class="kindle-cn-underline">田先生</span>
 以死明不言，岂<span class="kindle-cn-underline">丹</span>
 之心哉！”<span class="kindle-cn-underline">荆轲</span>
 坐定，太子避席顿首曰：“<span class="kindle-cn-underline">田先生</span>
 不知<span class="kindle-cn-underline">丹</span>
 之不肖，使得至前，敢有所道，此天之所以哀<span class="kindle-cn-underline">燕</span>
 而不弃其孤也。今<span class="kindle-cn-underline">秦</span>
 有贪利之心，而欲不可足也。非尽天下之地，臣海内之王者，其意不厌。今<span class="kindle-cn-underline">秦</span>
 已虏<span class="kindle-cn-underline">韩王</span>
 ，尽纳其地。又举兵南伐<span class="kindle-cn-underline">楚</span>
 ，北临<span class="kindle-cn-underline">赵</span>
 ；<span class="kindle-cn-underline">王翦</span>
 将数十万之众距<span class="kindle-cn-underline">漳</span>
 、<span class="kindle-cn-underline">邺</span>
 ，而<span class="kindle-cn-underline">李信</span>
 出<span class="kindle-cn-underline">太原</span>
 、<span class="kindle-cn-underline">云中</span>
 。<span class="kindle-cn-underline">赵</span>
 不能支<span class="kindle-cn-underline">秦</span>
 ，必入臣，入臣则祸至<span class="kindle-cn-underline">燕</span>
 。<span class="kindle-cn-underline">燕</span>
 小弱，数困于<a id="page518"></a>
 兵，今计举国不足以当<span class="kindle-cn-underline">秦</span>
 。诸侯服<span class="kindle-cn-underline">秦</span>
 ，莫敢合从。<span class="kindle-cn-underline">丹</span>
 之私计愚，以为诚得天下之勇士使于<span class="kindle-cn-underline">秦</span>
 ，窥以重利；<span class="kindle-cn-underline">秦王</span>
 贪，其势必得所愿矣。诚得劫<span class="kindle-cn-underline">秦王</span>
 ，使悉反诸侯侵地，若<span class="kindle-cn-underline">曹沫</span>
 之与<span class="kindle-cn-underline">齐桓公</span>
 ，则大善矣；则不可，因而刺杀之。彼<span class="kindle-cn-underline">秦</span>
 大将擅兵于外而内有乱，则君臣相疑，以其间诸侯得合从，其破<span class="kindle-cn-underline">秦</span>
 必矣。此<span class="kindle-cn-underline">丹</span>
 之上愿，而不知所委命，唯<span class="kindle-cn-underline">荆卿</span>
 留意焉。”久之，<span class="kindle-cn-underline">荆轲</span>
 曰：“此国之大事也，臣驽下，恐不足任使。”太子前顿首，固请毋让，然后许诺。于是尊<span class="kindle-cn-underline">荆卿</span>
 为上卿，舍上舍。太子日造门下，供太牢具，异物间进，车骑美女恣<span class="kindle-cn-underline">荆轲</span>
 所欲，以顺适其意。</p>
<p>久之，<span class="kindle-cn-underline">荆轲</span>
 未有行意。<span class="kindle-cn-underline">秦</span>
 将<span class="kindle-cn-underline">王翦</span>
 破<span class="kindle-cn-underline">赵</span>
 ，虏<span class="kindle-cn-underline">赵王</span>
 ，尽收入其地，进兵北略地至<span class="kindle-cn-underline">燕</span>
 南界，<span class="kindle-cn-underline">太子丹</span>
 恐惧，乃请<span class="kindle-cn-underline">荆轲</span>
 曰：“<span class="kindle-cn-underline">秦</span>
 兵旦暮渡<span class="kindle-cn-underline">易水</span>
 ，则虽欲长侍足下，岂可得哉！”<span class="kindle-cn-underline">荆轲</span>
 曰：“微太子言，臣愿谒之。今行而毋信，则秦未可亲也。夫<span class="kindle-cn-underline">樊将军</span>
 ，<span class="kindle-cn-underline">秦王</span>
 购之金千斤，邑万家。诚得<span class="kindle-cn-underline">樊将军</span>
 首与<span class="kindle-cn-underline">燕督亢</span>
 之地图，奉献<span class="kindle-cn-underline">秦王</span>
 ，<span class="kindle-cn-underline">秦王</span>
 必说见臣，臣乃得有以报。”太子曰：“<span class="kindle-cn-underline">樊将军</span>
 穷困来归<span class="kindle-cn-underline">丹</span>
 ，<span class="kindle-cn-underline">丹</span>
 不忍以己之私而伤长者之意，愿足下更虑之！”</p>
<p>
<span class="kindle-cn-underline">荆轲</span>
 知太子不忍，乃遂私见<span class="kindle-cn-underline">樊於期</span>
 曰：“<span class="kindle-cn-underline">秦</span>
 之遇将军可谓深矣，父母宗族皆为戮没。今闻购将军首金千斤，邑万家，将奈何？”<span class="kindle-cn-underline">於期</span>
 仰天太息流涕曰：“<span class="kindle-cn-underline">於期</span>
 每念之，常痛于骨髓，顾计不知所出耳！”<span class="kindle-cn-underline">荆轲</span>
 曰：“今有一言可以解<span class="kindle-cn-underline">燕国</span>
 之患，报将军之仇者，何如？”<span class="kindle-cn-underline">於期</span>
 乃前曰：“为之奈何？”<span class="kindle-cn-underline">荆轲</span>
 曰：“愿得将军之首以献<span class="kindle-cn-underline">秦王</span>
 ，<span class="kindle-cn-underline">秦王</span>
 必喜而见臣，臣左手把其袖，右手椹其胸，然则将军之仇报而<span class="kindle-cn-underline">燕</span>
 见陵之愧除矣。将军岂有意乎？”<span class="kindle-cn-underline">樊於期</span>
 偏袒搤腕而进曰：“此臣之日夜切齿腐心也，乃今得闻教！”遂自刭。太子闻之，驰往，伏尸而哭，极哀。既已不可奈何，乃遂盛<span class="kindle-cn-underline">樊於期</span>
 首函封之。</p>
<p>于是太子豫求天下之利匕首，得<span class="kindle-cn-underline">赵</span>
 人<span class="kindle-cn-underline">徐夫人</span>
 匕首，取之百金，使工以药焠之，以试人，血濡缕，人无不立死者。乃装为遣<span class="kindle-cn-underline">荆卿</span>
 。<span class="kindle-cn-underline">燕国</span>
 有勇士<span class="kindle-cn-underline">秦舞阳</span>
 ，年十三，杀人，人不敢忤视。乃令<span class="kindle-cn-underline">秦舞阳</span>
 为副。<span class="kindle-cn-underline">荆轲</span>
 有所待，欲与俱；其人居远未来，而为治行。顷之，未发，太子迟之，疑其改悔，乃复请曰：“日已尽矣，<span class="kindle-cn-underline">荆轲</span>
 岂有意哉？<span class="kindle-cn-underline">丹</span>
 请得先遣<span class="kindle-cn-underline">秦舞阳</span>
 。”<span class="kindle-cn-underline">荆轲</span>
 怒，叱太子曰：“何太子之遣？往而不返者，竖子也！且提一匕首入不测之强<span class="kindle-cn-underline">秦</span>
 ，仆所以留者，待吾客与俱。今太子迟之，请辞决矣！”遂发。</p>
<p>太子及宾客知其事者，皆白衣冠以送之。至<span class="kindle-cn-underline">易水</span>
 之上，既祖，取道，<span class="kindle-cn-underline">高渐离</span>
 击筑，<span class="kindle-cn-underline">荆轲</span>
 和而歌，为变徵之声，士皆垂泪涕泣。又前而为歌曰：“风萧萧兮<span class="kindle-cn-underline">易水</span>
 寒，壮士一去兮不复还！”复为羽声慷慨，士皆瞋目，发尽上指冠。于是<span class="kindle-cn-underline">荆轲</span>
 就车而去，终已不顾。</p>
<p><a id="page519"></a>
 遂至<span class="kindle-cn-underline">秦</span>
 ，持千金之资币物，厚遗<span class="kindle-cn-underline">秦王</span>
 宠臣中庶子<span class="kindle-cn-underline">蒙嘉</span>
 。<span class="kindle-cn-underline">嘉</span>
 为先言于<span class="kindle-cn-underline">秦王</span>
 曰：“<span class="kindle-cn-underline">燕王</span>
 诚振怖大王之威，不敢举兵以逆军吏，愿举国为内臣，比诸侯之列，给贡职如郡县，而得奉守先王之宗庙。恐惧不敢自陈，谨斩<span class="kindle-cn-underline">樊於期</span>
 之头，及献<span class="kindle-cn-underline">燕督亢</span>
 之地图，函封，<span class="kindle-cn-underline">燕王</span>
 拜送于庭，使使以闻大王，唯大王命之。”<span class="kindle-cn-underline">秦王</span>
 闻之，大喜，乃朝服，设九宾，见<span class="kindle-cn-underline">燕</span>
 使者<span class="kindle-cn-underline">咸阳宫</span>
 。<span class="kindle-cn-underline">荆轲</span>
 奉<span class="kindle-cn-underline">樊於期</span>
 头函，而<span class="kindle-cn-underline">秦舞阳</span>
 奉地图柙，以次进。至陛，<span class="kindle-cn-underline">秦舞阳</span>
 色变振恐，群臣怪之。<span class="kindle-cn-underline">荆轲</span>
 顾笑<span class="kindle-cn-underline">舞阳</span>
 ，前谢曰：“北蕃蛮夷之鄙人，未尝见天子，故振慑。愿大王少假借之，使得毕使于前。”<span class="kindle-cn-underline">秦王</span>
 谓<span class="kindle-cn-underline">轲</span>
 曰：“取<span class="kindle-cn-underline">舞阳</span>
 所持地图。”<span class="kindle-cn-underline">轲</span>
 既取图奏之，<span class="kindle-cn-underline">秦王</span>
 发图，图穷而匕首见。因左手把<span class="kindle-cn-underline">秦王</span>
 之袖，而右手持匕首椹之。未至身，<span class="kindle-cn-underline">秦王</span>
 惊，自引而起，袖绝。拔剑，剑长，操其室。时惶急，剑坚，故不可立拔。<span class="kindle-cn-underline">荆轲</span>
 逐<span class="kindle-cn-underline">秦王</span>
 ，<span class="kindle-cn-underline">秦王</span>
 环柱而走。群臣皆愕，卒起不意，尽失其度，而<span class="kindle-cn-underline">秦</span>
 法，群臣侍殿上者不得持尺寸之兵；诸郎中执兵皆陈殿下，非有诏召不得上。方急时，不及召下兵，以故<span class="kindle-cn-underline">荆轲</span>
 乃逐<span class="kindle-cn-underline">秦王</span>
 。而卒惶急，无以击<span class="kindle-cn-underline">轲</span>
 ，而以手共搏之。是时侍医<span class="kindle-cn-underline">夏无且</span>
 以其所奉药囊提<span class="kindle-cn-underline">荆轲</span>
 也。<span class="kindle-cn-underline">秦王</span>
 方环柱走，卒惶急，不知所为，左右乃曰：“王负剑！”负剑，遂拔以击<span class="kindle-cn-underline">荆轲</span>
 ，断其左股。<span class="kindle-cn-underline">荆轲</span>
 废，乃引其匕首以掷<span class="kindle-cn-underline">秦王</span>
 ，不中，中桐柱。<span class="kindle-cn-underline">秦王</span>
 复击<span class="kindle-cn-underline">轲</span>
 ，<span class="kindle-cn-underline">轲</span>
 被八创。<span class="kindle-cn-underline">轲</span>
 自知事不就，倚柱而笑，箕踞以骂曰：“事所以不成者，以欲生劫之，必得约契以报太子也。”于是左右既前杀<span class="kindle-cn-underline">轲</span>
 ，<span class="kindle-cn-underline">秦王</span>
 不怡者良久。已而论功，赏群臣及当坐者各有差，而赐<span class="kindle-cn-underline">夏无且</span>
 黄金二百溢，曰：“<span class="kindle-cn-underline">无且</span>
 爱我，乃以药囊提<span class="kindle-cn-underline">荆轲</span>
 也。”</p>
<p>于是<span class="kindle-cn-underline">秦王</span>
 大怒，益发兵诣<span class="kindle-cn-underline">赵</span>
 ，诏<span class="kindle-cn-underline">王翦</span>
 军以伐<span class="kindle-cn-underline">燕</span>
 。十月而拔<span class="kindle-cn-underline">蓟城</span>
 。<span class="kindle-cn-underline">燕王喜</span>
 、<span class="kindle-cn-underline">太子丹</span>
 等尽率其精兵东保于<span class="kindle-cn-underline">辽东</span>
 。<span class="kindle-cn-underline">秦</span>
 将<span class="kindle-cn-underline">李信</span>
 追击<span class="kindle-cn-underline">燕王</span>
 急，<span class="kindle-cn-underline">代王嘉</span>
 乃遗<span class="kindle-cn-underline">燕王喜</span>
 书曰：“<span class="kindle-cn-underline">秦</span>
 所以尤追<span class="kindle-cn-underline">燕</span>
 急者，以<span class="kindle-cn-underline">太子丹</span>
 故也。今王诚杀<span class="kindle-cn-underline">丹</span>
 献之<span class="kindle-cn-underline">秦王</span>
 ，<span class="kindle-cn-underline">秦王</span>
 必解，而社稷幸得血食。”其后<span class="kindle-cn-underline">李信</span>
 追<span class="kindle-cn-underline">丹</span>
 ，<span class="kindle-cn-underline">丹</span>
 匿<span class="kindle-cn-underline">衍水</span>
 中，<span class="kindle-cn-underline">燕王</span>
 乃使使斩<span class="kindle-cn-underline">太子丹</span>
 ，欲献之<span class="kindle-cn-underline">秦</span>
 。<span class="kindle-cn-underline">秦</span>
 复进兵攻之。后五年，<span class="kindle-cn-underline">秦</span>
 卒灭<span class="kindle-cn-underline">燕</span>
 ，虏<span class="kindle-cn-underline">燕王喜</span>
 。</p>
<p>其明年，<span class="kindle-cn-underline">秦</span>
 并天下，立号为皇帝。于是<span class="kindle-cn-underline">秦</span>
 逐<span class="kindle-cn-underline">太子丹</span>
 、<span class="kindle-cn-underline">荆轲</span>
 之客，皆亡。<span class="kindle-cn-underline">高渐离</span>
 变名姓为人庸保，匿作于<span class="kindle-cn-underline">宋子</span>
 。久之，作苦，闻其家堂上客击筑，傍徨不能去。每出言曰：“彼有善有不善。”从者以告其主，曰：“彼庸乃知音，窃言是非。”家丈人召使前击筑，一坐称善，赐酒。而<span class="kindle-cn-underline">高渐离</span>
 念久隐畏约无穷时，乃退，出其装匣中筑与其善衣，更容貌而前。举坐客皆惊，下与抗礼，以为上客。使击筑而歌，客无不流涕而去者。<span class="kindle-cn-underline">宋子</span>
 传客之，闻于<span class="kindle-cn-underline">秦始皇</span>
 。<span class="kindle-cn-underline">秦始皇</span>
 召见，人有识者，乃曰：“<span class="kindle-cn-underline">高渐离</span>
 也。”<span class="kindle-cn-underline">秦皇帝</span>
 惜其善击筑，重赦之，乃嚯其目。使击筑，未尝不称善。稍益近之，<span class="kindle-cn-underline">高渐离</span>
 乃以铅置筑中，复<a id="page520"></a>
 进得近，举筑朴<span class="kindle-cn-underline">秦皇帝</span>
 ，不中。于是遂诛<span class="kindle-cn-underline">高渐离</span>
 ，终身不复近诸侯之人。</p>
<p>
<span class="kindle-cn-underline">鲁句践</span>
 已闻<span class="kindle-cn-underline">荆轲</span>
 之刺<span class="kindle-cn-underline">秦王</span>
 ，私曰：“嗟乎，惜哉，其不讲于刺剑之术也！甚矣，吾不知人也！曩者吾叱之，彼乃以我为非人也！”<br/>
<br/>
</p>
<p>
<span class="kindle-cn-underline">太史公</span>
 曰：世言<span class="kindle-cn-underline">荆轲</span>
 ，其称<span class="kindle-cn-underline">太子丹</span>
 之命，“天雨粟，马生角”也，太过。又言<span class="kindle-cn-underline">荆轲</span>
 伤<span class="kindle-cn-underline">秦王</span>
 ，皆非也。始<span class="kindle-cn-underline">公孙季功</span>
 、<span class="kindle-cn-underline">董生</span>
 与<span class="kindle-cn-underline">夏无且</span>
 游，具知其事，为余道之如是。自<span class="kindle-cn-underline">曹沫</span>
 至<span class="kindle-cn-underline">荆轲</span>
 五人，此其义或成或不成，然其立意较然，不欺其志，名垂后世，岂妄也哉！</p>
</div>
</body>
</html>
