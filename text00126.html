<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百二十二酷吏列传第六十二</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page705"></a>
 史记卷一百二十二<br/>
酷吏列传第六十二</h1>
<p>
<span class="kindle-cn-underline">孔子</span>
 曰：“导之以政，齐之以刑，民免而无耻。导之以德，齐之以礼，有耻且格。”<span class="kindle-cn-underline">老氏</span>
 称：“上德不德，是以有德；下德不失德，是以无德。法令滋章，盗贼多有。”<span class="kindle-cn-underline">太史公</span>
 曰：信哉是言也！法令者治之具，而非制治清浊之源也。昔天下之网尝密矣，然奸伪萌起，其极也，上下相遁，至于不振。当是之时，吏治若救火扬沸，非武健严酷，恶能胜其任而愉快乎！言道德者，溺其职矣。故曰“听讼，吾犹人也，必也使无讼乎”。“下士闻道大笑之”。非虚言也。<span class="kindle-cn-underline">汉</span>
 兴，破觚而为圜，斲雕而为朴，网漏于吞舟之鱼，而吏治烝烝，不至于奸，黎民艾安。由是观之，在彼不在此。</p>
<p>
<span class="kindle-cn-underline">高后</span>
 时，酷吏独有<span class="kindle-cn-underline">侯封</span>
 ，刻轹宗室，侵辱功臣。<span class="kindle-cn-underline">吕氏</span>
 已败，遂夷<span class="kindle-cn-underline">侯封</span>
 之家。<span class="kindle-cn-underline">孝景</span>
 时，<span class="kindle-cn-underline">晁错</span>
 以刻深颇用术辅其资，而七国之乱，发怒于<span class="kindle-cn-underline">错</span>
 ，<span class="kindle-cn-underline">错</span>
 卒以被戮。其后有<span class="kindle-cn-underline">郅都</span>
 、<span class="kindle-cn-underline">宁成</span>
 之属。<br/>
<br/>
</p>
<p>
<span class="kindle-cn-underline">郅都</span>
 者，<span class="kindle-cn-underline">杨</span>
 人也。以郎事<span class="kindle-cn-underline">孝文帝</span>
 。<span class="kindle-cn-underline">孝景</span>
 时，<span class="kindle-cn-underline">都</span>
 为中郎将，敢直谏，面折大臣于朝。尝从入<span class="kindle-cn-underline">上林</span>
 ，<span class="kindle-cn-underline">贾姬</span>
 如厕，野彘卒入厕。上目<span class="kindle-cn-underline">都</span>
 ，<span class="kindle-cn-underline">都</span>
 不行。上欲自持兵救<span class="kindle-cn-underline">贾姬</span>
 ，<span class="kindle-cn-underline">都</span>
 伏上前曰：“亡一姬复一姬进，天下所少宁<span class="kindle-cn-underline">贾姬</span>
 等乎？陛下纵自轻，奈宗庙太后何！”上还，彘亦去。太后闻之，赐<span class="kindle-cn-underline">都</span>
 金百斤，由此重<span class="kindle-cn-underline">郅都</span>
 。</p>
<p>
<span class="kindle-cn-underline">济南<img class="kindle-cn-inline-character" src="Image00241.jpg" alt="" />
 氏</span>
 宗人三百馀家，豪猾，二千石莫能制，于是<span class="kindle-cn-underline">景帝</span>
 乃拜<span class="kindle-cn-underline">都</span>
 为<span class="kindle-cn-underline">济</span>
 <span class="kindle-cn-underline">南</span>
 太守。至则族灭<span class="kindle-cn-underline"><img class="kindle-cn-inline-character" src="Image00241.jpg" alt="" />
 氏</span>
 首恶，馀皆股栗。居岁馀，郡中不拾遗。旁十馀郡守畏<span class="kindle-cn-underline">都</span>
 如大府。</p>
<p>
<span class="kindle-cn-underline">都</span>
 为人勇，有气力，公廉，不发私书，问遗无所受，请寄无所听。常自称曰：“已倍亲而仕，身固当奉职死节官下，终不顾妻子矣。”</p>
<p>
<span class="kindle-cn-underline">郅都</span>
 迁为中尉。丞相<span class="kindle-cn-underline">条侯</span>
 至贵倨也，而<span class="kindle-cn-underline">都</span>
 揖丞相。是时民朴，畏罪自重，而<span class="kindle-cn-underline">都</span>
 独先严酷，致行法不避贵戚，列侯宗室见<span class="kindle-cn-underline">都</span>
 侧目而视，号曰“苍鹰”。</p>
<p><a id="page706"></a>
 <span class="kindle-cn-underline">临江王</span>
 征诣中尉府对簿，<span class="kindle-cn-underline">临江王</span>
 欲得刀笔为书谢上，而<span class="kindle-cn-underline">都</span>
 禁吏不予。<span class="kindle-cn-underline">魏其侯</span>
 使人以间与<span class="kindle-cn-underline">临江王</span>
 。<span class="kindle-cn-underline">临江王</span>
 既为书谢上，因自杀。<span class="kindle-cn-underline">窦太后</span>
 闻之，怒，以危法中<span class="kindle-cn-underline">都</span>
 ，<span class="kindle-cn-underline">都</span>
 免归家。<span class="kindle-cn-underline">孝景帝</span>
 乃使使持节拜<span class="kindle-cn-underline">都</span>
 为<span class="kindle-cn-underline">雁门</span>
 太守，而便道之官，得以便宜从事。<span class="kindle-cn-underline">匈奴</span>
 素闻<span class="kindle-cn-underline">郅都</span>
 节，居边，为引兵去，竟<span class="kindle-cn-underline">郅都</span>
 死不近<span class="kindle-cn-underline">雁门</span>
 。<span class="kindle-cn-underline">匈奴</span>
 至为偶人象<span class="kindle-cn-underline">郅都</span>
 ，令骑驰射莫能中，见惮如此。<span class="kindle-cn-underline">匈奴</span>
 患之。<span class="kindle-cn-underline">窦太后</span>
 乃竟中<span class="kindle-cn-underline">都</span>
 以<span class="kindle-cn-underline">汉</span>
 法。<span class="kindle-cn-underline">景帝</span>
 曰：“<span class="kindle-cn-underline">都</span>
 忠臣。”欲释之。<span class="kindle-cn-underline">窦太后</span>
 曰：“<span class="kindle-cn-underline">临江王</span>
 独非忠臣邪？”于是遂斩<span class="kindle-cn-underline">郅都</span>
 。<br/>
<br/>
</p>
<p>
<span class="kindle-cn-underline">宁成</span>
 者，<span class="kindle-cn-underline">穰</span>
 人也。以郎谒者事<span class="kindle-cn-underline">景帝</span>
 。好气，为人小吏，必陵其长吏；为人上，操下如束湿薪。滑贼任威。稍迁至<span class="kindle-cn-underline">济南</span>
 都尉，而<span class="kindle-cn-underline">郅都</span>
 为守。始前数都尉皆步入府，因吏谒守如县令，其畏<span class="kindle-cn-underline">郅都</span>
 如此。及<span class="kindle-cn-underline">成</span>
 往，直陵<span class="kindle-cn-underline">都</span>
 出其上。<span class="kindle-cn-underline">都</span>
 素闻其声，于是善遇，与结欢。久之，<span class="kindle-cn-underline">郅都</span>
 死，后<span class="kindle-cn-underline">长安</span>
 左右宗室多暴犯法，于是上召<span class="kindle-cn-underline">宁成</span>
 为中尉。其治效<span class="kindle-cn-underline">郅都</span>
 ，其廉弗如，然宗室豪桀皆人人惴恐。</p>
<p>
<span class="kindle-cn-underline">武帝</span>
 即位，徙为内史。外戚多毁<span class="kindle-cn-underline">成</span>
 之短，抵罪髡钳。是时九卿罪死即死，少被刑，而<span class="kindle-cn-underline">成</span>
 极刑，自以为不复收，于是解脱，诈刻传出关归家。称曰：“仕不至二千石，贾不至千万，安可比人乎！”乃贳贷买陂田千馀顷，假贫民，役使数千家。数年，会赦。致产数千金，为任侠，持吏长短，出从数十骑。其使民威重于郡守。<br/>
<br/>
</p>
<p>
<span class="kindle-cn-underline">周阳由</span>
 者，其父<span class="kindle-cn-underline">赵兼</span>
 以<span class="kindle-cn-underline">淮南王</span>
 舅父侯<span class="kindle-cn-underline">周阳</span>
 ，故因姓<span class="kindle-cn-underline">周阳氏</span>
 。<span class="kindle-cn-underline">由</span>
 以宗家任为郎，事<span class="kindle-cn-underline">孝文</span>
 及<span class="kindle-cn-underline">景帝</span>
 。<span class="kindle-cn-underline">景帝</span>
 时，<span class="kindle-cn-underline">由</span>
 为郡守。<span class="kindle-cn-underline">武帝</span>
 即位，吏治尚循谨甚，然<span class="kindle-cn-underline">由</span>
 居二千石中，最为暴酷骄恣。所爱者，挠法活之；所憎者，曲法诛灭之。所居郡，必夷其豪。为守，视都尉如令。为都尉，必陵太守，夺之治。与<span class="kindle-cn-underline">汲黯</span>
 俱为忮，<span class="kindle-cn-underline">司马安</span>
 之文恶，俱在二千石列，同车未尝敢均茵伏。</p>
<p>
<span class="kindle-cn-underline">由</span>
 后为<span class="kindle-cn-underline">河东</span>
 都尉，时与其守<span class="kindle-cn-underline">胜屠公</span>
 争权，相告言罪。<span class="kindle-cn-underline">胜屠公</span>
 当抵罪，义不受刑，自杀，而<span class="kindle-cn-underline">由</span>
 弃市。</p>
<p>自<span class="kindle-cn-underline">宁成</span>
 、<span class="kindle-cn-underline">周阳由</span>
 之后，事益多，民巧法，大抵吏之治类多<span class="kindle-cn-underline">成</span>
 、<span class="kindle-cn-underline">由</span>
 等矣。<br/>
<br/>
</p>
<p>
<span class="kindle-cn-underline">赵禹</span>
 者，<span class="kindle-cn-underline">斄</span>
 人。以佐史补中都官，用廉为令史，事太尉<span class="kindle-cn-underline">亚夫</span>
 。<span class="kindle-cn-underline">亚夫</span>
 为丞相，<span class="kindle-cn-underline">禹</span>
 为丞相史，府中皆称其廉平。然<span class="kindle-cn-underline">亚夫</span>
 弗任，曰：“极知<span class="kindle-cn-underline">禹</span>
 无害，然文深，不可以居大府。”今上时，<span class="kindle-cn-underline">禹</span>
 以刀笔吏积劳，稍迁为御史。上以为能，至太中大夫。与<span class="kindle-cn-underline">张汤</span>
 论定诸律令，作见知，吏传得相监司。用法益刻，盖自<a id="page707"></a>
 此始。<br/>
<br/>
</p>
<p>
<span class="kindle-cn-underline">张汤</span>
 者，<span class="kindle-cn-underline">杜</span>
 人也。其父为<span class="kindle-cn-underline">长安</span>
 丞，出，<span class="kindle-cn-underline">汤</span>
 为儿守舍。还而鼠盗肉，其父怒，笞<span class="kindle-cn-underline">汤</span>
 。<span class="kindle-cn-underline">汤</span>
 掘窟得盗鼠及馀肉，劾鼠掠治，传爰书，讯鞫论报，并取鼠与肉，具狱磔堂下。其父见之，视其文辞如老狱吏，大惊，遂使书狱。父死后，<span class="kindle-cn-underline">汤</span>
 为<span class="kindle-cn-underline">长安</span>
 吏，久之。</p>
<p>
<span class="kindle-cn-underline">周阳侯</span>
 始为诸卿时，尝系<span class="kindle-cn-underline">长安</span>
 ，<span class="kindle-cn-underline">汤</span>
 倾身为之。及出为侯，大与<span class="kindle-cn-underline">汤</span>
 交，遍见<span class="kindle-cn-underline">汤</span>
 贵人。<span class="kindle-cn-underline">汤</span>
 给事内史，为<span class="kindle-cn-underline">宁成</span>
 掾，以<span class="kindle-cn-underline">汤</span>
 为无害，言大府，调为<span class="kindle-cn-underline">茂陵</span>
 尉，治方中。</p>
<p>
<span class="kindle-cn-underline">武安侯</span>
 为丞相，征<span class="kindle-cn-underline">汤</span>
 为史，时荐言之天子，补御史，使案事。治<span class="kindle-cn-underline">陈皇后</span>
 蛊狱，深竟党与。于是上以为能，稍迁至太中大夫。与<span class="kindle-cn-underline">赵禹</span>
 共定诸律令，务在深文，拘守职之吏。已而<span class="kindle-cn-underline">赵禹</span>
 迁为中尉，徙为少府，而<span class="kindle-cn-underline">张汤</span>
 为廷尉，两人交欢，而兄事<span class="kindle-cn-underline">禹</span>
 。<span class="kindle-cn-underline">禹</span>
 为人廉倨。为吏以来，舍毋食客。公卿相造请<span class="kindle-cn-underline">禹</span>
 ，<span class="kindle-cn-underline">禹</span>
 终不报谢，务在绝知友宾客之请，孤立行一意而已。见文法辄取，亦不覆案，求官属阴罪。<span class="kindle-cn-underline">汤</span>
 为人多诈，舞智以御人。始为小吏，干没，与<span class="kindle-cn-underline">长安</span>
 富贾<span class="kindle-cn-underline">田甲</span>
 、<span class="kindle-cn-underline">鱼翁叔</span>
 之属交私。及列九卿，收接天下名士大夫，己心内虽不合，然阳浮慕之。</p>
<p>是时上方乡文学，<span class="kindle-cn-underline">汤</span>
 决大狱，欲傅古义，乃请博士弟子治<span class="kindle-cn-quxian">尚书</span>
 、<span class="kindle-cn-quxian">春秋</span>
 补廷尉史，亭疑法。奏谳疑事，必豫先为上分别其原，上所是，受而著谳决法廷尉絜令，扬主之明。奏事即谴，<span class="kindle-cn-underline">汤</span>
 应谢，乡上意所便，必引正、监、掾史贤者，曰：“固为臣议，如上责臣，臣弗用，愚抵于此。”罪常释。间即奏事，上善之，曰：“臣非知为此奏，乃正、监、掾史某为之。”其欲荐吏，扬人之善蔽人之过如此。所治即上意所欲罪，予监史深祸者；即上意所欲释，与监史轻平者。所治即豪，必舞文巧诋；即下户羸弱，时口言，虽文致法，上财察。于是往往释<span class="kindle-cn-underline">汤</span>
 所言。<span class="kindle-cn-underline">汤</span>
 至于大吏，内行修也。通宾客饮食。于故人子弟为吏及贫昆弟，调护之尤厚。其造请诸公，不避寒暑。是以<span class="kindle-cn-underline">汤</span>
 虽文深意忌不专平，然得此声誉。而刻深吏多为爪牙用者，依于文学之士。丞相<span class="kindle-cn-underline">弘</span>
 数称其美。及治<span class="kindle-cn-underline">淮南</span>
 、<span class="kindle-cn-underline">衡山</span>
 、<span class="kindle-cn-underline">江都</span>
 反狱，皆穷根本。<span class="kindle-cn-underline">严助</span>
 及<span class="kindle-cn-underline">伍被</span>
 ，上欲释之。<span class="kindle-cn-underline">汤</span>
 争曰：“<span class="kindle-cn-underline">伍被</span>
 本画反谋，而<span class="kindle-cn-underline">助</span>
 亲幸出入禁闼爪牙臣，乃交私诸侯如此，弗诛，后不可治。”于是上可论之。其治狱所排大臣自为功，多此类。于是<span class="kindle-cn-underline">汤</span>
 益尊任，迁为御史大夫。</p>
<p>会<span class="kindle-cn-underline">浑邪</span>
 等降，<span class="kindle-cn-underline">汉</span>
 大兴兵伐<span class="kindle-cn-underline">匈奴</span>
 ，<span class="kindle-cn-underline">山东</span>
 水旱，贫民流徙，皆仰给县官，县官空虚。于是丞上指，请造白金及五铢钱，笼天下盐铁，排富商大贾，出告<a id="page708"></a>
 缗令，<img class="kindle-cn-inline-character" src="Image00242.jpg" alt="" />
 豪强并兼之家，舞文巧诋以辅法。<span class="kindle-cn-underline">汤</span>
 每朝奏事，语国家用，日晏，天子忘食。丞相取充位，天下事皆决于<span class="kindle-cn-underline">汤</span>
 。百姓不安其生，骚动，县官所兴，未获其利，奸吏并侵渔，于是痛绳以罪。则自公卿以下，至于庶人，咸指<span class="kindle-cn-underline">汤</span>
 。<span class="kindle-cn-underline">汤</span>
 尝病，天子至自视病，其隆贵如此。</p>
<p>
<span class="kindle-cn-underline">匈奴</span>
 来请和亲，群臣议上前。博士<span class="kindle-cn-underline">狄山</span>
 曰：“和亲便。”上问其便，<span class="kindle-cn-underline">山</span>
 曰：“兵者凶器，未易数动。<span class="kindle-cn-underline">高帝</span>
 欲伐<span class="kindle-cn-underline">匈奴</span>
 ，大困<span class="kindle-cn-underline">平城</span>
 ，乃遂结和亲。<span class="kindle-cn-underline">孝惠</span>
 、<span class="kindle-cn-underline">高后</span>
 时，天下安乐。及<span class="kindle-cn-underline">孝文帝</span>
 欲事<span class="kindle-cn-underline">匈奴</span>
 ，北边萧然苦兵矣。<span class="kindle-cn-underline">孝景</span>
 时，<span class="kindle-cn-underline">吴楚</span>
 七国反，<span class="kindle-cn-underline">景帝</span>
 往来两宫间，寒心者数月。<span class="kindle-cn-underline">吴楚</span>
 已破，竟<span class="kindle-cn-underline">景帝</span>
 不言兵，天下富实。今自陛下举兵击<span class="kindle-cn-underline">匈奴</span>
 ，中国以空虚，边民大困贫。由此观之，不如和亲。”上问<span class="kindle-cn-underline">汤</span>
 ，<span class="kindle-cn-underline">汤</span>
 曰：“此愚儒，无知。”<span class="kindle-cn-underline">狄山</span>
 曰：“臣固愚忠，若御史大夫<span class="kindle-cn-underline">汤</span>
 乃诈忠。若<span class="kindle-cn-underline">汤</span>
 之治<span class="kindle-cn-underline">淮南</span>
 、<span class="kindle-cn-underline">江都</span>
 ，以深文痛诋诸侯，别疏骨肉，使蕃臣不自安。臣固知<span class="kindle-cn-underline">汤</span>
 之为诈忠。”于是上作色曰：“吾使生居一郡，能无使虏入盗乎？”曰：“不能。”曰：“居一县？”对曰：“不能。”复曰：“居一障间？”<span class="kindle-cn-underline">山</span>
 自度辩穷且下吏，曰：“能。”于是上遣<span class="kindle-cn-underline">山</span>
 乘鄣。至月馀，<span class="kindle-cn-underline">匈奴</span>
 斩<span class="kindle-cn-underline">山</span>
 头而去。自是以后，群臣震慴。</p>
<p>
<span class="kindle-cn-underline">汤</span>
 之客<span class="kindle-cn-underline">田甲</span>
 ，虽贾人，有贤操。始<span class="kindle-cn-underline">汤</span>
 为小吏时，与钱通，及<span class="kindle-cn-underline">汤</span>
 为大吏，<span class="kindle-cn-underline">甲</span>
 所以责<span class="kindle-cn-underline">汤</span>
 行义过失，亦有烈士风。</p>
<p>
<span class="kindle-cn-underline">汤</span>
 为御史大夫七岁，败。</p>
<p>
<span class="kindle-cn-underline">河东</span>
 人<span class="kindle-cn-underline">李文</span>
 尝与<span class="kindle-cn-underline">汤</span>
 有郤，已而为御史中丞，恚，数从中文书事有可以伤<span class="kindle-cn-underline">汤</span>
 者，不能为地。<span class="kindle-cn-underline">汤</span>
 有所爱史<span class="kindle-cn-underline">鲁谒居</span>
 ，知<span class="kindle-cn-underline">汤</span>
 不平，使人上蜚变告<span class="kindle-cn-underline">文</span>
 奸事，事下<span class="kindle-cn-underline">汤</span>
 ，<span class="kindle-cn-underline">汤</span>
 治论杀<span class="kindle-cn-underline">文</span>
 ，而<span class="kindle-cn-underline">汤</span>
 心知<span class="kindle-cn-underline">谒居</span>
 为之。上问曰：“言变事纵迹安起？”<span class="kindle-cn-underline">汤</span>
 详惊曰：“此殆<span class="kindle-cn-underline">文</span>
 故人怨之。”<span class="kindle-cn-underline">谒居</span>
 病卧闾里主人，<span class="kindle-cn-underline">汤</span>
 自往视疾，为<span class="kindle-cn-underline">谒居</span>
 摩足。<span class="kindle-cn-underline">赵国</span>
 以冶铸为业，王数讼铁官事，<span class="kindle-cn-underline">汤</span>
 常排<span class="kindle-cn-underline">赵王</span>
 。<span class="kindle-cn-underline">赵王</span>
 求<span class="kindle-cn-underline">汤</span>
 阴事。<span class="kindle-cn-underline">谒居</span>
 尝案<span class="kindle-cn-underline">赵王</span>
 ，<span class="kindle-cn-underline">赵王</span>
 怨之，并上书告：“<span class="kindle-cn-underline">汤</span>
 ，大臣也，史<span class="kindle-cn-underline">谒居</span>
 有病，<span class="kindle-cn-underline">汤</span>
 至为摩足，疑与为大奸。”事下廷尉。<span class="kindle-cn-underline">谒居</span>
 病死，事连其弟，弟系导官。<span class="kindle-cn-underline">汤</span>
 亦治他囚导官，见<span class="kindle-cn-underline">谒居</span>
 弟，欲阴为之，而详不省。<span class="kindle-cn-underline">谒居</span>
 弟弗知，怨<span class="kindle-cn-underline">汤</span>
 ，使人上书告<span class="kindle-cn-underline">汤</span>
 与<span class="kindle-cn-underline">谒居</span>
 谋，共变告<span class="kindle-cn-underline">李文</span>
 。事下<span class="kindle-cn-underline">减宣</span>
 。<span class="kindle-cn-underline">宣</span>
 尝与<span class="kindle-cn-underline">汤</span>
 有郤，及得此事，穷竟其事，未奏也。会人有盗发<span class="kindle-cn-underline">孝文园</span>
 瘗钱，丞相<span class="kindle-cn-underline">青翟</span>
 朝，与<span class="kindle-cn-underline">汤</span>
 约俱谢，至前，<span class="kindle-cn-underline">汤</span>
 念独丞相以四时行园，当谢，<span class="kindle-cn-underline">汤</span>
 无与也，不谢。丞相谢，上使御史案其事。<span class="kindle-cn-underline">汤</span>
 欲致其文丞相见知，丞相患之。三长史皆害<span class="kindle-cn-underline">汤</span>
 ，欲陷之。</p>
<p>始长史<span class="kindle-cn-underline">朱买臣</span>
 ，<span class="kindle-cn-underline">会稽</span>
 人也。读<span class="kindle-cn-quxian">春秋</span>
 。<span class="kindle-cn-underline">庄助</span>
 使人言<span class="kindle-cn-underline">买臣</span>
 ，<span class="kindle-cn-underline">买臣</span>
 以<span class="kindle-cn-quxian">楚辞</span>
 与<span class="kindle-cn-underline">助</span>
 俱幸，侍中，为太中大夫，用事；而<span class="kindle-cn-underline">汤</span>
 乃为小吏，跪伏使<span class="kindle-cn-underline">买臣</span>
 等前。已而<span class="kindle-cn-underline">汤</span>
 为廷尉，治<span class="kindle-cn-underline">淮南</span>
 狱，排挤<span class="kindle-cn-underline">庄助</span>
 ，<span class="kindle-cn-underline">买臣</span>
 固心望。及<span class="kindle-cn-underline">汤</span>
 为御史大夫，<span class="kindle-cn-underline">买臣</span>
 以<span class="kindle-cn-underline">会<a id="page709"></a>
 稽</span>
 守为主爵都尉，列于九卿。数年，坐法废，守长史，见<span class="kindle-cn-underline">汤</span>
 ，<span class="kindle-cn-underline">汤</span>
 坐床上，丞史遇<span class="kindle-cn-underline">买臣</span>
 弗为礼。<span class="kindle-cn-underline">买臣楚</span>
 士，深怨，常欲死之。<span class="kindle-cn-underline">王朝</span>
 ，<span class="kindle-cn-underline">齐</span>
 人也。以术至右内史。<span class="kindle-cn-underline">边通</span>
 ，学长短，刚暴强人也，官再至<span class="kindle-cn-underline">济南</span>
 相。故皆居<span class="kindle-cn-underline">汤</span>
 右，已而失官，守长史，诎体于<span class="kindle-cn-underline">汤</span>
 。<span class="kindle-cn-underline">汤</span>
 数行丞相事，知此三长史素贵，常凌折之。以故三长史合谋曰：“始<span class="kindle-cn-underline">汤</span>
 约与君谢，已而卖君；今欲劾君以宗庙事，此欲代君耳。吾知<span class="kindle-cn-underline">汤</span>
 阴事。”使吏捕案<span class="kindle-cn-underline">汤</span>
 左<span class="kindle-cn-underline">田信</span>
 等，曰<span class="kindle-cn-underline">汤</span>
 且欲奏请，<span class="kindle-cn-underline">信</span>
 辄先知之，居物致富，与<span class="kindle-cn-underline">汤</span>
 分之，及他奸事。事辞颇闻。上问<span class="kindle-cn-underline">汤</span>
 曰：“吾所为，贾人辄先知之，益居其物，是类有以吾谋告之者。”<span class="kindle-cn-underline">汤</span>
 不谢。<span class="kindle-cn-underline">汤</span>
 又详惊曰：“固宜有。”<span class="kindle-cn-underline">减宣</span>
 亦奏<span class="kindle-cn-underline">谒居</span>
 等事。天子果以<span class="kindle-cn-underline">汤</span>
 怀诈面欺，使使八辈簿责<span class="kindle-cn-underline">汤</span>
 。<span class="kindle-cn-underline">汤</span>
 具自道无此，不服。于是上使<span class="kindle-cn-underline">赵禹</span>
 责<span class="kindle-cn-underline">汤</span>
 。<span class="kindle-cn-underline">禹</span>
 至，让<span class="kindle-cn-underline">汤</span>
 曰：“君何不知分也。君所治夷灭者几何人矣？今人言君皆有状，天子重致君狱，欲令君自为计，何多以对簿为？”<span class="kindle-cn-underline">汤</span>
 乃为书谢曰：“<span class="kindle-cn-underline">汤</span>
 无尺寸功，起刀笔吏，陛下幸致为三公，无以塞责。然谋陷<span class="kindle-cn-underline">汤</span>
 罪者，三长史也。”遂自杀。</p>
<p>
<span class="kindle-cn-underline">汤</span>
 死，家产直不过五百金，皆所得奉赐，无他业。昆弟诸子欲厚葬<span class="kindle-cn-underline">汤</span>
 ，<span class="kindle-cn-underline">汤</span>
 母曰：“<span class="kindle-cn-underline">汤</span>
 为天子大臣，被汙恶言而死，何厚葬乎！”载以牛车，有棺无椁。天子闻之，曰：“非此母不能生此子。”乃尽案诛三长史。丞相<span class="kindle-cn-underline">青翟</span>
 自杀。出<span class="kindle-cn-underline">田信</span>
 。上惜<span class="kindle-cn-underline">汤</span>
 ，稍迁其子<span class="kindle-cn-underline">安世</span>
 。</p>
<p>
<span class="kindle-cn-underline">赵禹</span>
 中废，已而为廷尉。始<span class="kindle-cn-underline">条侯</span>
 以为<span class="kindle-cn-underline">禹</span>
 贼深，弗任。及<span class="kindle-cn-underline">禹</span>
 为少府，比九卿。<span class="kindle-cn-underline">禹</span>
 酷急，至晚节，事益多，吏务为严峻，而<span class="kindle-cn-underline">禹</span>
 治加缓，而名为平。<span class="kindle-cn-underline">王温舒</span>
 等后起，治酷于<span class="kindle-cn-underline">禹</span>
 。<span class="kindle-cn-underline">禹</span>
 以老，徙为<span class="kindle-cn-underline">燕</span>
 相。数岁，乱悖有罪，免归。后<span class="kindle-cn-underline">汤</span>
 十馀年，以寿卒于家。<br/>
<br/>
</p>
<p>
<span class="kindle-cn-underline">义纵</span>
 者，<span class="kindle-cn-underline">河东</span>
 人也。为少年时，尝与<span class="kindle-cn-underline">张次公</span>
 俱攻剽为群盗。<span class="kindle-cn-underline">纵</span>
 有姊<span class="kindle-cn-underline">姁</span>
 ，以医幸<span class="kindle-cn-underline">王太后</span>
 。<span class="kindle-cn-underline">王太后</span>
 问：“有子兄弟为官者乎？”姊曰：“有弟无行，不可。”太后乃告上，拜<span class="kindle-cn-underline">义姁</span>
 弟<span class="kindle-cn-underline">纵</span>
 为中郎，补<span class="kindle-cn-underline">上党郡</span>
 中令。治敢行，少蕴藉，县无逋事，举为第一。迁为<span class="kindle-cn-underline">长陵</span>
 及<span class="kindle-cn-underline">长安</span>
 令，直法行治，不避贵戚。以捕案太后外孙<span class="kindle-cn-underline">修成君</span>
 子<span class="kindle-cn-underline">仲</span>
 ，上以为能，迁为<span class="kindle-cn-underline">河内</span>
 都尉。至则族灭其豪<span class="kindle-cn-underline">穰氏</span>
 之属，<span class="kindle-cn-underline">河内</span>
 道不拾遗。而<span class="kindle-cn-underline">张次公</span>
 亦为郎，以勇悍从军，敢深入，有功，为<span class="kindle-cn-underline">岸头侯</span>
 。</p>
<p>
<span class="kindle-cn-underline">宁成</span>
 家居，上欲以为郡守。御史大夫<span class="kindle-cn-underline">弘</span>
 曰：“臣居<span class="kindle-cn-underline">山东</span>
 为小吏时，<span class="kindle-cn-underline">宁成</span>
 为<span class="kindle-cn-underline">济南</span>
 都尉，其治如狼牧羊。<span class="kindle-cn-underline">成</span>
 不可使治民。”上乃拜<span class="kindle-cn-underline">成</span>
 为关都尉。岁馀，<span class="kindle-cn-underline">关东</span>
 吏隶郡国出入关者，号曰“宁见乳虎，无值<span class="kindle-cn-underline">宁成</span>
 之怒”。<span class="kindle-cn-underline">义纵</span>
 自<span class="kindle-cn-underline">河内</span>
 迁为<span class="kindle-cn-underline">南阳</span>
 太守，闻<span class="kindle-cn-underline">宁成</span>
 家居<span class="kindle-cn-underline">南阳</span>
 ，及<span class="kindle-cn-underline">纵</span>
 至关，<span class="kindle-cn-underline">宁成</span>
 侧行送迎，然<span class="kindle-cn-underline">纵</span>
 气盛，弗为礼。至郡，遂案<span class="kindle-cn-underline">宁氏</span>
 ，尽破碎其家。<span class="kindle-cn-underline">成</span>
 坐有罪，及<span class="kindle-cn-underline">孔</span>
 、<span class="kindle-cn-underline">暴</span>
 之属皆奔亡，<span class="kindle-cn-underline">南阳</span>
 <a id="page710"></a>
 吏民重足一迹。而<span class="kindle-cn-underline">平氏朱彊</span>
 、<span class="kindle-cn-underline">杜衍</span>
 、<span class="kindle-cn-underline">杜周</span>
 为<span class="kindle-cn-underline">纵</span>
 牙爪之吏，任用，迁为廷史。军数出<span class="kindle-cn-underline">定襄</span>
 ，<span class="kindle-cn-underline">定襄</span>
 吏民乱败，于是徙<span class="kindle-cn-underline">纵</span>
 为<span class="kindle-cn-underline">定襄</span>
 太守。<span class="kindle-cn-underline">纵</span>
 至，掩<span class="kindle-cn-underline">定襄</span>
 狱中重罪轻系二百馀人，及宾客昆弟私入相视亦二百馀人。<span class="kindle-cn-underline">纵</span>
 一捕鞠，曰“为死罪解脱”。是日皆报杀四百馀人。其后郡中不寒而栗，猾民佐吏为治。</p>
<p>是时<span class="kindle-cn-underline">赵禹</span>
 、<span class="kindle-cn-underline">张汤</span>
 以深刻为九卿矣，然其治尚宽，辅法而行，而<span class="kindle-cn-underline">纵</span>
 以鹰击毛挚为治。后会五铢钱白金起，民为奸，京师尤甚，乃以<span class="kindle-cn-underline">纵</span>
 为右内史，<span class="kindle-cn-underline">王温舒</span>
 为中尉。<span class="kindle-cn-underline">温舒</span>
 至恶，其所为不先言<span class="kindle-cn-underline">纵</span>
 ，<span class="kindle-cn-underline">纵</span>
 必以气凌之，败坏其功。其治，所诛杀甚多，然取为小治，奸益不胜，直指始出矣。吏之治以斩杀缚束为务，<span class="kindle-cn-underline">阎奉</span>
 以恶用矣。<span class="kindle-cn-underline">纵</span>
 廉，其治放<span class="kindle-cn-underline">郅都</span>
 。上幸<span class="kindle-cn-underline">鼎湖</span>
 ，病久，已而卒起幸<span class="kindle-cn-underline">甘泉</span>
 ，道多不治。上怒曰：“<span class="kindle-cn-underline">纵</span>
 以我为不复行此道乎？”嗛之。至冬，<span class="kindle-cn-underline">杨可</span>
 方受告缗，<span class="kindle-cn-underline">纵</span>
 以为此乱民，部吏捕其为<span class="kindle-cn-underline">可</span>
 使者。天子闻，使<span class="kindle-cn-underline">杜式</span>
 治，以为废格沮事，弃<span class="kindle-cn-underline">纵</span>
 市。后一岁，<span class="kindle-cn-underline">张汤</span>
 亦死。<br/>
<br/>
</p>
<p>
<span class="kindle-cn-underline">王温舒</span>
 者，<span class="kindle-cn-underline">阳陵</span>
 人也。少时椎埋为奸。已而试补县亭长，数废。为吏，以治狱至廷史。事<span class="kindle-cn-underline">张汤</span>
 ，迁为御史。督盗贼，杀伤甚多，稍迁至<span class="kindle-cn-underline">广平</span>
 都尉。择郡中豪敢任吏十馀人，以为爪牙，皆把其阴重罪，而纵使督盗贼，快其意所欲得。此人虽有百罪，弗法；即有避，因其事夷之，亦灭宗。以其故<span class="kindle-cn-underline">齐赵</span>
 之郊盗贼不敢近<span class="kindle-cn-underline">广平</span>
 ，<span class="kindle-cn-underline">广平</span>
 声为道不拾遗。上闻，迁为<span class="kindle-cn-underline">河内</span>
 太守。</p>
<p>素居<span class="kindle-cn-underline">广平</span>
 时，皆知<span class="kindle-cn-underline">河内</span>
 豪奸之家，及往，九月而至。令郡具私马五十匹，为驿自<span class="kindle-cn-underline">河内</span>
 至长安，部吏如居<span class="kindle-cn-underline">广平</span>
 时方略，捕郡中豪猾，郡中豪猾相连坐千馀家。上书请，大者至族，小者乃死，家尽没入偿臧。奏行不过二三日，得可事。论报，至流血十馀里。<span class="kindle-cn-underline">河内</span>
 皆怪其奏，以为神速。尽十二月，郡中毋声，毋敢夜行，野无犬吠之盗。其颇不得失，之旁郡国，黎来，会春，<span class="kindle-cn-underline">温舒</span>
 顿足叹曰：“嗟乎，令冬月益展一月，足吾事矣！”其好杀伐行威不爱人如此。天子闻之，以为能，迁为中尉。其治复放<span class="kindle-cn-underline">河内</span>
 ，徙诸名祸猾吏与从事，<span class="kindle-cn-underline">河内</span>
 则<span class="kindle-cn-underline">杨皆</span>
 、<span class="kindle-cn-underline">麻戊</span>
 ，<span class="kindle-cn-underline">关中杨赣</span>
 、<span class="kindle-cn-underline">成信</span>
 等。<span class="kindle-cn-underline">义纵</span>
 为内史，惮未敢恣治。及<span class="kindle-cn-underline">纵</span>
 死，<span class="kindle-cn-underline">张汤</span>
 败后，徙为廷尉，而<span class="kindle-cn-underline">尹齐</span>
 为中尉。<br/>
<br/>
</p>
<p>
<span class="kindle-cn-underline">尹齐</span>
 者，<span class="kindle-cn-underline">东郡茌平</span>
 人。以刀笔稍迁至御史。事<span class="kindle-cn-underline">张汤</span>
 ，<span class="kindle-cn-underline">张汤</span>
 数称以为廉武，使督盗贼，所斩伐不避贵戚。迁为关内都尉，声甚于<span class="kindle-cn-underline">宁成</span>
 。上以为能，迁为中尉，吏民益凋敝。<span class="kindle-cn-underline">尹齐</span>
 木强少文，豪恶吏伏匿而善吏不能为治，以故事多废，抵罪。上复徙<span class="kindle-cn-underline">温舒</span>
 为中尉，而<span class="kindle-cn-underline">杨仆</span>
 以严酷为主爵都尉。</p>
<p><a id="page711"></a>
 <span class="kindle-cn-underline">杨仆</span>
 者，<span class="kindle-cn-underline">宜阳</span>
 人也。以千夫为吏。<span class="kindle-cn-underline">河南</span>
 守案举以为能，迁为御史，使督盗贼<span class="kindle-cn-underline">关东</span>
 。治放<span class="kindle-cn-underline">尹齐</span>
 ，以为敢挚行。稍迁至主爵都尉，列九卿。天子以为能。<span class="kindle-cn-underline">南越</span>
 反，拜为楼船将军，有功，封<span class="kindle-cn-underline">将梁侯</span>
 。为<span class="kindle-cn-underline">荀彘</span>
 所缚。居久之，病死。<br/>
<br/>
</p>
<p>而<span class="kindle-cn-underline">温舒</span>
 复为中尉。为人少文，居廷惛惛不辩，至于中尉则心开。督盗贼，素习<span class="kindle-cn-underline">关中</span>
 俗，知豪恶吏，豪恶吏尽复为用，为方略。吏苛察，盗贼恶少年投缿购告言奸，置伯格长以牧司奸盗贼。<span class="kindle-cn-underline">温舒</span>
 为人谄，善事有势者；即无势者，视之如奴。有势家，虽有奸如山，弗犯；无势者，贵戚必侵辱。舞文巧诋下户之猾，以焄大豪。其治中尉如此。奸猾穷治，大抵尽靡烂狱中，行论无出者。其爪牙吏虎而冠。于是中尉部中中猾以下皆伏，有势者为游声誉，称治。治数岁，其吏多以权富。</p>
<p>
<span class="kindle-cn-underline">温舒</span>
 击<span class="kindle-cn-underline">东越</span>
 还，议有不中意者，坐小法抵罪免。是时天子方欲作<span class="kindle-cn-underline">通天台</span>
 而未有人，<span class="kindle-cn-underline">温舒</span>
 请覆中尉脱卒，得数万人作。上说，拜为少府。徙为右内史，治如其故，奸邪少禁。坐法失官。复为右辅，行中尉事，如故操。</p>
<p>岁馀，会<span class="kindle-cn-underline">宛</span>
 军发，诏征豪吏，<span class="kindle-cn-underline">温舒</span>
 匿其吏<span class="kindle-cn-underline">华成</span>
 ，及人有变告<span class="kindle-cn-underline">温舒</span>
 受员骑钱，他奸利事，罪至族，自杀。其时两弟及两婚家亦各自坐他罪而族。光禄<span class="kindle-cn-underline">徐自为</span>
 曰：“悲夫，夫古有三族，而<span class="kindle-cn-underline">王温舒</span>
 罪至同时而五族乎！”</p>
<p>
<span class="kindle-cn-underline">温舒</span>
 死，家直累千金。后数岁，<span class="kindle-cn-underline">尹齐</span>
 亦以<span class="kindle-cn-underline">淮阳</span>
 都尉病死，家直不满五十金。所诛灭<span class="kindle-cn-underline">淮阳</span>
 甚多，及死，仇家欲烧其尸，尸亡去归葬。</p>
<p>自<span class="kindle-cn-underline">温舒</span>
 等以恶为治，而郡守、都尉、诸侯二千石欲为治者，其治大抵尽放<span class="kindle-cn-underline">温舒</span>
 ，而吏民益轻犯法，盗贼滋起。<span class="kindle-cn-underline">南阳</span>
 有<span class="kindle-cn-underline">梅免</span>
 、<span class="kindle-cn-underline">白政</span>
 ，<span class="kindle-cn-underline">楚</span>
 有<span class="kindle-cn-underline">殷中</span>
 、<span class="kindle-cn-underline">杜少</span>
 ，<span class="kindle-cn-underline">齐</span>
 有<span class="kindle-cn-underline">徐勃</span>
 ，<span class="kindle-cn-underline">燕赵</span>
 之间有<span class="kindle-cn-underline">坚卢</span>
 、<span class="kindle-cn-underline">范生</span>
 之属。大群至数千人，擅自号，攻城邑，取库兵，释死罪，缚辱郡太守、都尉，杀二千石，为檄告县趣具食；小群以百数，掠卤乡里者，不可胜数也。于是天子始使御史中丞、丞相长史督之。犹弗能禁也，乃使光禄大夫<span class="kindle-cn-underline">范昆</span>
 、诸辅都尉及故九卿<span class="kindle-cn-underline">张德</span>
 等衣绣衣，持节，虎符发兵以兴击，斩首大部或至万馀级，及以法诛通饮食，坐连诸郡，甚者数千人。数岁，乃颇得其渠率。散卒失亡，复聚党阻山川者，往往而群居，无可奈何。于是作“沈命法”，曰群盗起不发觉，发觉而捕弗满品者，二千石以下至小吏主者皆死。其后小吏畏诛，虽有盗不敢发，恐不能得，坐课累府，府亦使其不言。故盗贼寖多，上下相为匿，以文辞避法焉。<br/>
<br/>
</p>
<p>
<span class="kindle-cn-underline">减宣</span>
 者，<span class="kindle-cn-underline">杨</span>
 人也。以佐史无害给事<span class="kindle-cn-underline">河东</span>
 守府。<span class="kindle-cn-underline">卫将军青</span>
 使买马<span class="kindle-cn-underline">河东</span>
 ，<a id="page712"></a>
 见<span class="kindle-cn-underline">宣</span>
 无害，言上，征为大厩<span class="kindle-cn-underline">丞</span>
 。官事辨，稍迁至御史及中丞。使治<span class="kindle-cn-underline">主父偃</span>
 及治<span class="kindle-cn-underline">淮南</span>
 反狱，所以微文深诋，杀者甚众，称为敢决疑。数废数起，为御史及中丞者几二十岁。<span class="kindle-cn-underline">王温舒</span>
 免中尉，而宣为左内史。其治米盐，事大小皆关其手，自部署县名曹实物，官吏令丞不得擅摇，痛以重法绳之。居官数年，一切郡中为小治辨，然独宣以小致大，能因力行之，难以为经。中废。为右扶风，坐怨<span class="kindle-cn-underline">成信</span>
 ，<span class="kindle-cn-underline">信</span>
 亡藏<span class="kindle-cn-underline">上林</span>
 中，<span class="kindle-cn-underline">宣</span>
 使<span class="kindle-cn-underline">郿</span>
 令格杀<span class="kindle-cn-underline">信</span>
 ，吏卒格<span class="kindle-cn-underline">信</span>
 时，射中<span class="kindle-cn-underline">上林</span>
 苑门，<span class="kindle-cn-underline">宣</span>
 下吏诋罪，以为大逆，当族，自杀。而<span class="kindle-cn-underline">杜周</span>
 任用。<br/>
<br/>
</p>
<p>
<span class="kindle-cn-underline">杜周</span>
 者，<span class="kindle-cn-underline">南阳杜衍</span>
 人。<span class="kindle-cn-underline">义纵</span>
 为<span class="kindle-cn-underline">南阳</span>
 守，以为爪牙，举为廷尉史。事<span class="kindle-cn-underline">张汤</span>
 ，<span class="kindle-cn-underline">汤</span>
 数言其无害，至御史。使案边失亡，所论杀甚众。奏事中上意，任用，与<span class="kindle-cn-underline">减宣</span>
 相编，更为中丞十馀岁。</p>
<p>其治与宣相放，然重迟，外宽，内深次骨。<span class="kindle-cn-underline">宣</span>
 为左内史，<span class="kindle-cn-underline">周</span>
 为廷尉，其治大放<span class="kindle-cn-underline">张汤</span>
 而善候伺。上所欲挤者，因而陷之；上所欲释者，久系待问而微见其冤状。客有让<span class="kindle-cn-underline">周</span>
 曰：“君为天子决平，不循三尺法，专以人主意指为狱。狱者固如是乎？”<span class="kindle-cn-underline">周</span>
 曰：“三尺安出哉？前主所是著为律，后主所是疏为令，当时为是，何古之法乎！”</p>
<p>至<span class="kindle-cn-underline">周</span>
 为廷尉，诏狱亦益多矣。二千石系者新故相因，不减百馀人。郡吏大府举之廷尉，一岁至千馀章。章大者连逮证案数百，小者数十人；远者数千，近者数百里。会狱，吏因责如章告劾，不服，以笞掠定之。于是闻有逮皆亡匿。狱久者至更数赦十有馀岁而相告言，大抵尽诋以不道以上。廷尉及中都官诏狱逮至六七万人，吏所增加十万馀人。</p>
<p>
<span class="kindle-cn-underline">周</span>
 中废，后为执金吾，逐盗，捕治<span class="kindle-cn-underline">桑弘羊</span>
 、<span class="kindle-cn-underline">卫皇后</span>
 昆弟子刻深，天子以为尽力无私，迁为御史大夫。家两子，夹<span class="kindle-cn-underline">河</span>
 为守。其治暴酷皆甚于<span class="kindle-cn-underline">王温舒</span>
 等矣。<span class="kindle-cn-underline">杜周</span>
 初征为廷史，有一马，且不全；及身久任事，至三公列，子孙尊官，家訾累数巨万矣。<br/>
<br/>
</p>
<p>
<span class="kindle-cn-underline">太史公</span>
 曰：自<span class="kindle-cn-underline">郅都</span>
 、<span class="kindle-cn-underline">杜周</span>
 十人者，此皆以酷烈为声。然<span class="kindle-cn-underline">郅都</span>
 伉直，引是非，争天下大体。<span class="kindle-cn-underline">张汤</span>
 以知阴阳，人主与俱上下，时数辩当否，国家赖其便。<span class="kindle-cn-underline">赵禹</span>
 时据法守正。<span class="kindle-cn-underline">杜周</span>
 从谀，以少言为重。自<span class="kindle-cn-underline">张汤</span>
 死后，网密，多诋严，官事寖以秏废。九卿碌碌奉其官，救过不赡，何暇论绳墨之外乎！然此十人中，其廉者足以为仪表，其污者足以为戒，方略教导，禁奸止邪，一切亦皆彬彬质有其文武焉。虽惨酷，斯称其位矣。至若<span class="kindle-cn-underline">蜀</span>
 守<span class="kindle-cn-underline">冯当</span>
 暴挫，<span class="kindle-cn-underline">广汉李贞</span>
 擅磔人，<span class="kindle-cn-underline">东郡弥仆</span>
 锯项，<span class="kindle-cn-underline">天水骆璧</span>
 推咸，<span class="kindle-cn-underline">河东褚广</span>
 妄杀，<span class="kindle-cn-underline">京兆无忌</span>
 、<a id="page713"></a>
 <span class="kindle-cn-underline">冯翊殷周</span>
 蝮鸷，水衡<span class="kindle-cn-underline">阎奉</span>
 朴击卖请，何足数哉！何足数哉！</p>
</div>
</body>
</html>
