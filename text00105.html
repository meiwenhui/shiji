<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百一袁盎晁错列传第四十一</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page589"></a>
 史记卷一百一<br/>
袁盎晁错列传第四十一</h1>
<p>
<span class="kindle-cn-underline">袁盎</span>
 者，<span class="kindle-cn-underline">楚</span>
 人也，字<span class="kindle-cn-underline">丝</span>
 。父故为群盗，徙处<span class="kindle-cn-underline">安陵</span>
 。<span class="kindle-cn-underline">高后</span>
 时，<span class="kindle-cn-underline">盎</span>
 尝为<span class="kindle-cn-underline">吕禄</span>
 舍人。及<span class="kindle-cn-underline">孝文帝</span>
 即位，<span class="kindle-cn-underline">盎</span>
 兄<span class="kindle-cn-underline">哙</span>
 任<span class="kindle-cn-underline">盎</span>
 为中郎。</p>
<p>
<span class="kindle-cn-underline">绛侯</span>
 为丞相，朝罢趋出，意得甚。上礼之恭，常自送之。<span class="kindle-cn-underline">袁盎</span>
 进曰：“陛下以丞相何如人？”上曰：“社稷臣。”<span class="kindle-cn-underline">盎</span>
 曰：“<span class="kindle-cn-underline">绛侯</span>
 所谓功臣，非社稷臣。社稷臣主在与在，主亡与亡。方<span class="kindle-cn-underline">吕后</span>
 时，诸<span class="kindle-cn-underline">吕</span>
 用事，擅相王，<span class="kindle-cn-underline">刘氏</span>
 不绝如带。是时<span class="kindle-cn-underline">绛侯</span>
 为太尉，主兵柄，弗能正。<span class="kindle-cn-underline">吕后</span>
 崩，大臣相与共畔诸<span class="kindle-cn-underline">吕</span>
 ，太尉主兵，适会其成功，所谓功臣，非社稷臣。丞相如有骄主色，陛下谦让，臣主失礼，窃为陛下不取也。”后朝，上益庄，丞相益畏。已而<span class="kindle-cn-underline">绛侯</span>
 望<span class="kindle-cn-underline">袁盎</span>
 曰：“吾与而兄善，今儿廷毁我！”<span class="kindle-cn-underline">盎</span>
 遂不谢。</p>
<p>及<span class="kindle-cn-underline">绛侯</span>
 免相之国，国人上书告以为反，征系清室，宗室诸公莫敢为言，唯<span class="kindle-cn-underline">袁盎</span>
 明<span class="kindle-cn-underline">绛侯</span>
 无罪。<span class="kindle-cn-underline">绛侯</span>
 得释，<span class="kindle-cn-underline">盎</span>
 颇有力。<span class="kindle-cn-underline">绛侯</span>
 乃大与<span class="kindle-cn-underline">盎</span>
 结交。</p>
<p>
<span class="kindle-cn-underline">淮南厉王</span>
 朝，杀<span class="kindle-cn-underline">辟阳侯</span>
 ，居处骄甚。<span class="kindle-cn-underline">袁盎</span>
 谏曰：“诸侯大骄必生患，可適削地。”上弗用。<span class="kindle-cn-underline">淮南王</span>
 益横。及<span class="kindle-cn-underline">棘蒲侯柴武</span>
 太子谋反事觉，治，连<span class="kindle-cn-underline">淮南</span>
 王，<span class="kindle-cn-underline">淮南王</span>
 征，上因迁之<span class="kindle-cn-underline">蜀</span>
 ，<img class="kindle-cn-inline-character" src="Image00132.jpg" alt="" />
 车传送。<span class="kindle-cn-underline">袁盎</span>
 时为中郎将，乃谏曰：“陛下素骄<span class="kindle-cn-underline">淮南王</span>
 ，弗稍禁，以至此，今又暴摧折之。<span class="kindle-cn-underline">淮南王</span>
 为人刚，如有遇雾露行道死，陛下竟为以天下之大弗能容，有杀弟之名，奈何？”上弗听，遂行之。</p>
<p>
<span class="kindle-cn-underline">淮南王</span>
 至<span class="kindle-cn-underline">雍</span>
 ，病死，闻，上辍食，哭甚哀。<span class="kindle-cn-underline">盎</span>
 入，顿首请罪。上曰：“以不用公言至此。”<span class="kindle-cn-underline">盎</span>
 曰：“上自宽，此往事，岂可悔哉！且陛下有高世之行者三，此不足以毁名。”上曰：“吾高世行三者何事？”<span class="kindle-cn-underline">盎</span>
 曰：“陛下居<span class="kindle-cn-underline">代</span>
 时，太后尝病，三年，陛下不交睫，不解衣，汤药非陛下口所尝弗进。夫<span class="kindle-cn-underline">曾参</span>
 以布衣犹难之，今陛下亲以王者修之，过<span class="kindle-cn-underline">曾参</span>
 孝远矣。夫诸<span class="kindle-cn-underline">吕</span>
 用事，大臣专制，然陛下从<span class="kindle-cn-underline">代</span>
 乘六乘传驰不测之渊，虽<span class="kindle-cn-underline">贲育</span>
 之勇不及陛下。陛下至<span class="kindle-cn-underline">代</span>
 邸，西向让天子位者再，南面让天子位者三。夫<span class="kindle-cn-underline">许由</span>
 一让，而陛下五以天下让，过<span class="kindle-cn-underline">许由</span>
 四矣。且陛下迁<span class="kindle-cn-underline">淮南王</span>
 ，欲以苦其志，使改过，有司卫不谨，故病死。”于是上乃解，曰：“将奈何？”<span class="kindle-cn-underline">盎</span>
 曰：“<span class="kindle-cn-underline">淮南王</span>
 有三子，唯在陛下耳。”于是<span class="kindle-cn-underline">文帝</span>
 <a id="page590"></a>
 立其三子皆为王。<span class="kindle-cn-underline">盎</span>
 由此名重朝廷。</p>
<p>
<span class="kindle-cn-underline">袁盎</span>
 常引大体慷慨。宦者<span class="kindle-cn-underline">赵同</span>
 以数幸，常害<span class="kindle-cn-underline">袁盎</span>
 ，<span class="kindle-cn-underline">袁盎</span>
 患之。<span class="kindle-cn-underline">盎</span>
 兄子<span class="kindle-cn-underline">种</span>
 为常侍骑，持节夹乘，说<span class="kindle-cn-underline">盎</span>
 曰：“君与斗，廷辱之，使其毁不用。”<span class="kindle-cn-underline">孝文帝</span>
 出，<span class="kindle-cn-underline">赵同</span>
 参乘，<span class="kindle-cn-underline">袁盎</span>
 伏车前曰：“臣闻天子所与共六尺舆者，皆天下豪英。今<span class="kindle-cn-underline">汉</span>
 虽乏人，陛下独奈何与刀锯馀人载！”于是上笑，下<span class="kindle-cn-underline">赵同</span>
 。<span class="kindle-cn-underline">赵同</span>
 泣下车。</p>
<p>
<span class="kindle-cn-underline">文帝</span>
 从<span class="kindle-cn-underline">霸陵</span>
 上，欲西驰下峻阪。<span class="kindle-cn-underline">袁盎</span>
 骑，并车揽辔。上曰：“将军怯邪？”<span class="kindle-cn-underline">盎</span>
 曰：“臣闻千金之子坐不垂堂，百金之子不骑衡，圣主不乘危而侥幸。今陛下骋六<img class="kindle-cn-inline-character" src="Image00133.jpg" alt="" />
 ，驰下峻山，如有马惊车败，陛下纵自轻，奈<span class="kindle-cn-underline">高庙</span>
 、太后何？”上乃止。</p>
<p>上幸<span class="kindle-cn-underline">上林</span>
 ，皇后、<span class="kindle-cn-underline">慎夫人</span>
 从。其在禁中，常同席坐。及坐，郎署长布席，<span class="kindle-cn-underline">袁盎</span>
 引却<span class="kindle-cn-underline">慎夫人</span>
 坐。<span class="kindle-cn-underline">慎夫人</span>
 怒，不肯坐。上亦怒，起，入禁中。<span class="kindle-cn-underline">盎</span>
 因前说曰：“臣闻尊卑有序则上下和。今陛下既已立后，<span class="kindle-cn-underline">慎夫人</span>
 乃妾，妾主岂可与同坐哉！适所以失尊卑矣。且陛下幸之，即厚赐之。陛下所以为<span class="kindle-cn-underline">慎夫</span>
 <span class="kindle-cn-underline">人</span>
 ，适所以祸之。陛下独不见‘人彘’乎？”于是上乃说，召语<span class="kindle-cn-underline">慎夫人</span>
 。<span class="kindle-cn-underline">慎夫人</span>
 赐<span class="kindle-cn-underline">盎</span>
 金五十斤。</p>
<p>然<span class="kindle-cn-underline">袁盎</span>
 亦以数直谏，不得久居中，调为<span class="kindle-cn-underline">陇西</span>
 都尉。仁爱士卒，士卒皆争为死。迁为<span class="kindle-cn-underline">齐</span>
 相。徙为<span class="kindle-cn-underline">吴</span>
 相，辞行，<span class="kindle-cn-underline">种</span>
 谓<span class="kindle-cn-underline">盎</span>
 曰：“<span class="kindle-cn-underline">吴王</span>
 骄日久，国多奸。今苟欲劾治，彼不上书告君，即利剑刺君矣。南方卑湿，君能日饮，毋何，时说王曰毋反而已。如此幸得脱。”<span class="kindle-cn-underline">盎</span>
 用<span class="kindle-cn-underline">种</span>
 之计，<span class="kindle-cn-underline">吴王</span>
 厚遇<span class="kindle-cn-underline">盎</span>
 。</p>
<p>
<span class="kindle-cn-underline">盎</span>
 告归，道逢丞相<span class="kindle-cn-underline">申屠嘉</span>
 ，下车拜谒，丞相从车上谢<span class="kindle-cn-underline">袁盎</span>
 。<span class="kindle-cn-underline">袁盎</span>
 还，愧其吏，乃之丞相舍上谒，求见丞相。丞相良久而见之。<span class="kindle-cn-underline">盎</span>
 因跪曰：“愿请间。”丞相曰：“使君所言公事，之曹与长史掾议，吾且奏之；即私邪，吾不受私语。”<span class="kindle-cn-underline">袁盎</span>
 即跪说曰：“君为丞相，自度孰与<span class="kindle-cn-underline">陈平</span>
 、<span class="kindle-cn-underline">绛侯</span>
 ？”丞相曰：“吾不如。”<span class="kindle-cn-underline">袁盎</span>
 曰：“善，君即自谓不如。夫<span class="kindle-cn-underline">陈平</span>
 、<span class="kindle-cn-underline">绛侯</span>
 辅翼<span class="kindle-cn-underline">高帝</span>
 ，定天下，为将相，而诛诸<span class="kindle-cn-underline">吕</span>
 ，存<span class="kindle-cn-underline">刘氏</span>
 ；君乃为材官蹶张，迁为队率，积功至<span class="kindle-cn-underline">淮阳</span>
 守，非有奇计攻城野战之功。且陛下从<span class="kindle-cn-underline">代</span>
 来，每朝，郎官上书疏，未尝不止辇受其言，言不可用置之，言可受采之，未尝不称善。何也？则欲以致天下贤士大夫。上日闻所不闻，明所不知，日益圣智；君今自闭钳天下之口而日益愚。夫以圣主责愚相，君受祸不久矣。”丞相乃再拜曰：“<span class="kindle-cn-underline">嘉</span>
 鄙野人，乃不知，将军幸教。”引入与坐，为上客。</p>
<p>
<span class="kindle-cn-underline">盎</span>
 素不好<span class="kindle-cn-underline">晁错</span>
 ，<span class="kindle-cn-underline">晁错</span>
 所居坐，<span class="kindle-cn-underline">盎</span>
 去；<span class="kindle-cn-underline">盎</span>
 坐，<span class="kindle-cn-underline">错</span>
 亦去：两人未尝同堂语。及<span class="kindle-cn-underline">孝文帝</span>
 崩，<span class="kindle-cn-underline">孝景帝</span>
 即位，<span class="kindle-cn-underline">晁错</span>
 为御史大夫，使吏案<span class="kindle-cn-underline">袁盎</span>
 受<span class="kindle-cn-underline">吴王</span>
 财物，抵<a id="page591"></a>
 罪，诏赦以为庶人。</p>
<p>
<span class="kindle-cn-underline">吴楚</span>
 反，闻，<span class="kindle-cn-underline">晁错</span>
 谓丞史曰：“夫<span class="kindle-cn-underline">袁盎</span>
 多受<span class="kindle-cn-underline">吴王</span>
 金钱，专为蔽匿，言不反。今果反，欲请治<span class="kindle-cn-underline">盎</span>
 宜知计谋。”丞史曰：“事未发，治之有绝。今兵西向，治之何益！且<span class="kindle-cn-underline">袁盎</span>
 不宜有谋。”<span class="kindle-cn-underline">晁错</span>
 犹与未决。人有告<span class="kindle-cn-underline">袁盎</span>
 者，<span class="kindle-cn-underline">袁盎</span>
 恐，夜见<span class="kindle-cn-underline">窦婴</span>
 ，为言<span class="kindle-cn-underline">吴</span>
 所以反者，愿至上前口对状。<span class="kindle-cn-underline">窦婴</span>
 入言上，上乃召<span class="kindle-cn-underline">袁盎</span>
 入见。<span class="kindle-cn-underline">晁错</span>
 在前，及<span class="kindle-cn-underline">盎</span>
 请辟人赐间，<span class="kindle-cn-underline">错</span>
 去，固恨甚。<span class="kindle-cn-underline">袁盎</span>
 具言<span class="kindle-cn-underline">吴</span>
 所以反状，以<span class="kindle-cn-underline">错</span>
 故，独急斩<span class="kindle-cn-underline">错</span>
 以谢<span class="kindle-cn-underline">吴</span>
 ，<span class="kindle-cn-underline">吴</span>
 兵乃可罢。其语具在<span class="kindle-cn-quxian">吴事</span>
 中。使<span class="kindle-cn-underline">袁盎</span>
 为太常，<span class="kindle-cn-underline">窦婴</span>
 为大将军。两人素相与善。逮<span class="kindle-cn-underline">吴</span>
 反，诸陵长者<span class="kindle-cn-underline">长安</span>
 中贤大夫争附两人，车随者日数百乘。</p>
<p>及<span class="kindle-cn-underline">晁错</span>
 已诛，<span class="kindle-cn-underline">袁盎</span>
 以太常使<span class="kindle-cn-underline">吴</span>
 。<span class="kindle-cn-underline">吴王</span>
 欲使将，不肯。欲杀之，使一都尉以五百人围守<span class="kindle-cn-underline">盎</span>
 军中。<span class="kindle-cn-underline">袁盎</span>
 自其为<span class="kindle-cn-underline">吴</span>
 相时，有从史尝盗爱<span class="kindle-cn-underline">盎</span>
 侍儿，<span class="kindle-cn-underline">盎</span>
 知之，弗泄，遇之如故。人有告从史，言“君知尔与侍者通”，乃亡归。<span class="kindle-cn-underline">袁盎</span>
 驱自追之，遂以侍者赐之，复为从史。及<span class="kindle-cn-underline">袁盎</span>
 使<span class="kindle-cn-underline">吴</span>
 见守，从史适为守<span class="kindle-cn-underline">盎</span>
 校尉司马，乃悉以其装赍置二石醇醪，会天寒，士卒饥渴，饮酒醉，西南陬卒皆卧，司马夜引<span class="kindle-cn-underline">袁盎</span>
 起，曰：“君可以去矣，<span class="kindle-cn-underline">吴王</span>
 期旦日斩君。”<span class="kindle-cn-underline">盎</span>
 弗信，曰：“公何为者？”司马曰：“臣故为从史盗君侍儿者。”<span class="kindle-cn-underline">盎</span>
 乃惊谢曰：“公幸有亲，吾不足以累公。”司马曰：“君弟去，臣亦且亡，辟吾亲，君何患！”及以刀决张，道从醉卒隧直出。司马与分背，<span class="kindle-cn-underline">袁盎</span>
 解节毛怀之，杖，步行七八里，明，见<span class="kindle-cn-underline">梁</span>
 骑，骑驰去，遂归报。</p>
<p>
<span class="kindle-cn-underline">吴楚</span>
 已破，上更以<span class="kindle-cn-underline">元王</span>
 子<span class="kindle-cn-underline">平陆侯礼</span>
 为<span class="kindle-cn-underline">楚王</span>
 ，<span class="kindle-cn-underline">袁盎</span>
 为<span class="kindle-cn-underline">楚</span>
 相。尝上书有所言，不用。<span class="kindle-cn-underline">袁盎</span>
 病免居家，与闾里浮沈，相随行，斗鸡走狗。<span class="kindle-cn-underline">雒阳剧孟</span>
 尝过<span class="kindle-cn-underline">袁盎</span>
 ，<span class="kindle-cn-underline">盎</span>
 善待之。<span class="kindle-cn-underline">安陵</span>
 富人有谓<span class="kindle-cn-underline">盎</span>
 曰：“吾闻<span class="kindle-cn-underline">剧孟</span>
 博徒，将军何自通之？”<span class="kindle-cn-underline">盎</span>
 曰：“<span class="kindle-cn-underline">剧孟</span>
 虽博徒，然母死，客送葬车千馀乘，此亦有过人者。且缓急人所有。夫一旦有急叩门，不以亲为解，不以存亡为辞，天下所望者，独<span class="kindle-cn-underline">季心</span>
 、<span class="kindle-cn-underline">剧孟</span>
 耳。今公常从数骑，一旦有缓急，宁足恃乎！”骂富人，弗与通。诸公闻之，皆多<span class="kindle-cn-underline">袁盎</span>
 。</p>
<p>
<span class="kindle-cn-underline">袁盎</span>
 虽家居，<span class="kindle-cn-underline">景帝</span>
 时时使人问筹策。<span class="kindle-cn-underline">梁王</span>
 欲求为嗣，<span class="kindle-cn-underline">袁盎</span>
 进说，其后语塞。<span class="kindle-cn-underline">梁王</span>
 以此怨<span class="kindle-cn-underline">盎</span>
 ，曾使人刺<span class="kindle-cn-underline">盎</span>
 。刺者至<span class="kindle-cn-underline">关中</span>
 ，问<span class="kindle-cn-underline">袁盎</span>
 ，诸君誉之皆不容口。乃见<span class="kindle-cn-underline">袁盎</span>
 曰：“臣受<span class="kindle-cn-underline">梁王</span>
 金来刺君，君长者，不忍刺君。然后刺君者十馀曹，备之！”<span class="kindle-cn-underline">袁盎</span>
 心不乐，家又多怪，乃之<span class="kindle-cn-underline">棓生</span>
 所问占。还，<span class="kindle-cn-underline">梁</span>
 刺客后曹辈果遮刺杀<span class="kindle-cn-underline">盎安陵</span>
 郭门外。<br/>
<br/>
</p>
<p>
<span class="kindle-cn-underline">晁错</span>
 者，<span class="kindle-cn-underline">颍川</span>
 人也。学<span class="kindle-cn-underline">申商</span>
 刑名于<span class="kindle-cn-underline">轵张恢先</span>
 所，与<span class="kindle-cn-underline">雒阳宋孟</span>
 及<span class="kindle-cn-underline">刘礼</span>
 同<a id="page592"></a>
 师。以文学为太常掌故。</p>
<p>
<span class="kindle-cn-underline">错</span>
 为人陗直刻深。<span class="kindle-cn-underline">孝文帝</span>
 时，天下无治<span class="kindle-cn-quxian">尚书</span>
 者，独闻<span class="kindle-cn-underline">济南伏生</span>
 故<span class="kindle-cn-underline">秦</span>
 博士，治<span class="kindle-cn-quxian">尚书</span>
 ，年九十馀，老不可征，乃诏太常使人往受之。太常遣<span class="kindle-cn-underline">错</span>
 受<span class="kindle-cn-quxian">尚书</span>
 <span class="kindle-cn-underline">伏生</span>
 所。还，因上便宜事，以<span class="kindle-cn-quxian">书</span>
 称说。诏以为太子舍人、门大夫、家令。以其辩得幸太子，太子家号曰“智囊”。数上书<span class="kindle-cn-underline">孝文</span>
 时，言削诸侯事，及法令可更定者。书数十上，<span class="kindle-cn-underline">孝文</span>
 不听，然奇其材，迁为中大夫。当是时，太子善<span class="kindle-cn-underline">错</span>
 计策，<span class="kindle-cn-underline">袁盎</span>
 诸大功臣多不好<span class="kindle-cn-underline">错</span>
 。</p>
<p>
<span class="kindle-cn-underline">景帝</span>
 即位，以<span class="kindle-cn-underline">错</span>
 为内史。<span class="kindle-cn-underline">错</span>
 常数请间言事，辄听，宠幸倾九卿，法令多所更定。丞相<span class="kindle-cn-underline">申屠嘉</span>
 心弗便，力未有以伤。内史府居<span class="kindle-cn-underline">太上庙</span>
 壖中，门东出，不便，<span class="kindle-cn-underline">错</span>
 乃穿两门南出，凿庙壖垣。丞相<span class="kindle-cn-underline">嘉</span>
 闻，大怒，欲因此过为奏请诛<span class="kindle-cn-underline">错</span>
 。<span class="kindle-cn-underline">错</span>
 闻之，即夜请间，具为上言之。丞相奏事，因言<span class="kindle-cn-underline">错</span>
 擅凿庙垣为门，请下廷尉诛。上曰：“此非庙垣，乃壖中垣，不致于法。”丞相谢。罢朝，怒谓长史曰：“吾当先斩以闻，乃先请，为儿所卖，固误。”丞相遂发病死。<span class="kindle-cn-underline">错</span>
 以此愈贵。</p>
<p>迁为御史大夫，请诸侯之罪过，削其地，收其枝郡。奏上，上令公卿列侯宗室集议，莫敢难，独<span class="kindle-cn-underline">窦婴</span>
 争之，由此与<span class="kindle-cn-underline">错</span>
 有郤。<span class="kindle-cn-underline">错</span>
 所更令三十章，诸侯皆喧哗疾<span class="kindle-cn-underline">晁错</span>
 。错父闻之，从<span class="kindle-cn-underline">颍川</span>
 来，谓<span class="kindle-cn-underline">错</span>
 曰：“上初即位，公为政用事，侵削诸侯，别疏人骨肉，人口议多怨公者，何也？”<span class="kindle-cn-underline">晁错</span>
 曰：“固也。不如此，天子不尊，宗庙不安。”<span class="kindle-cn-underline">错</span>
 父曰：“<span class="kindle-cn-underline">刘氏</span>
 安矣，而<span class="kindle-cn-underline">晁氏</span>
 危矣，吾去公归矣！”遂饮药死，曰：“吾不忍见祸及吾身。”死十馀日，<span class="kindle-cn-underline">吴楚</span>
 七国果反，以诛<span class="kindle-cn-underline">错</span>
 为名。及<span class="kindle-cn-underline">窦婴</span>
 、<span class="kindle-cn-underline">袁盎</span>
 进说，上令<span class="kindle-cn-underline">晁错</span>
 衣朝衣斩东市。</p>
<p>
<span class="kindle-cn-underline">晁错</span>
 已死，谒者仆射<span class="kindle-cn-underline">邓公</span>
 为校尉，击<span class="kindle-cn-underline">吴楚</span>
 军为将。还，上书言军事，谒见上。上问曰：“道军所来，闻<span class="kindle-cn-underline">晁错</span>
 死，<span class="kindle-cn-underline">吴楚</span>
 罢不？”<span class="kindle-cn-underline">邓公</span>
 曰：“<span class="kindle-cn-underline">吴王</span>
 为反数十年矣，发怒削地，以诛<span class="kindle-cn-underline">错</span>
 为名，其意非在<span class="kindle-cn-underline">错</span>
 也。且臣恐天下之士噤口不敢复言也！”上曰：“何哉？”<span class="kindle-cn-underline">邓公</span>
 曰：“夫<span class="kindle-cn-underline">晁错</span>
 患诸侯强大不可制，故请削地以尊京师，万世之利也。计画始行，卒受大戮，内杜忠臣之口，外为诸侯报仇，臣窃为陛下不取也。”于是<span class="kindle-cn-underline">景帝</span>
 默然良久，曰：“公言善，吾亦恨之。”乃拜<span class="kindle-cn-underline">邓公</span>
 为<span class="kindle-cn-underline">城阳</span>
 中尉。</p>
<p>
<span class="kindle-cn-underline">邓公</span>
 ，<span class="kindle-cn-underline">成固</span>
 人也，多奇计。<span class="kindle-cn-underline">建元</span>
 中，上招贤良，公卿言<span class="kindle-cn-underline">邓公</span>
 ，时<span class="kindle-cn-underline">邓公</span>
 免，起家为九卿。一年，复谢病免归。其子<span class="kindle-cn-underline">章</span>
 以修<span class="kindle-cn-underline">黄老</span>
 言显于诸公间。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">袁盎</span>
 虽不好学，亦善傅会，仁心为质，引义慷慨。遭<span class="kindle-cn-underline">孝文</span>
 初立，资适逢世。时以变易，及<span class="kindle-cn-underline">吴楚</span>
 一说，说虽行哉，然复不遂。好声矜贤，<a id="page593"></a>
 竟以名败。<span class="kindle-cn-underline">晁错</span>
 为家令时，数言事不用；后擅权，多所变更。诸侯发难，不急匡救，欲报私仇，反以亡躯。语曰“变古乱常，不死则亡”，岂<span class="kindle-cn-underline">错</span>
 等谓邪！</p>
</div>
</body>
</html>
