<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷九十七郦生陆贾列传第三十七</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page574"></a>
 史记卷九十七<br/>
郦生陆贾列传第三十七</h1>
<p>
<span class="kindle-cn-underline">郦生食其</span>
 者，<span class="kindle-cn-underline">陈留高阳</span>
 人也。好读书，家贫落魄，无以为衣食业，为里监门吏。然县中贤豪不敢役，县中皆谓之狂生。</p>
<p>及<span class="kindle-cn-underline">陈胜</span>
 、<span class="kindle-cn-underline">项梁</span>
 等起，诸将徇地过<span class="kindle-cn-underline">高阳</span>
 者数十人，<span class="kindle-cn-underline">郦生</span>
 闻其将皆握<img class="kindle-cn-inline-character" src="Image00127.jpg" alt="" />
 ，好苛礼自用，不能听大度之言，<span class="kindle-cn-underline">郦生</span>
 乃深自藏匿。后闻<span class="kindle-cn-underline">沛公</span>
 将兵略地<span class="kindle-cn-underline">陈留</span>
 郊，<span class="kindle-cn-underline">沛公</span>
 麾下骑士适<span class="kindle-cn-underline">郦生</span>
 里中子也，<span class="kindle-cn-underline">沛公</span>
 时时问邑中贤士豪俊。骑士归，<span class="kindle-cn-underline">郦生</span>
 见谓之曰：“吾闻<span class="kindle-cn-underline">沛公</span>
 慢而易人，多大略，此真吾所愿从游，莫为我先。若见<span class="kindle-cn-underline">沛公</span>
 ，谓曰‘臣里中有<span class="kindle-cn-underline">郦生</span>
 ，年六十馀，长八尺，人皆谓之狂生。生自谓我非狂生’。”骑士曰：“<span class="kindle-cn-underline">沛公</span>
 不好儒，诸客冠儒冠来者，<span class="kindle-cn-underline">沛公</span>
 辄解其冠，溲溺其中。与人言，常大骂。未可以儒生说也。”<span class="kindle-cn-underline">郦生</span>
 曰：“弟言之。”骑士从容言如<span class="kindle-cn-underline">郦生</span>
 所诫者。</p>
<p>
<span class="kindle-cn-underline">沛公</span>
 至<span class="kindle-cn-underline">高阳</span>
 传舍，使人召<span class="kindle-cn-underline">郦生</span>
 。<span class="kindle-cn-underline">郦生</span>
 至，入谒，<span class="kindle-cn-underline">沛公</span>
 方倨床使两女子洗足，而见<span class="kindle-cn-underline">郦生</span>
 。<span class="kindle-cn-underline">郦生</span>
 入，则长揖不拜，曰：“足下欲助<span class="kindle-cn-underline">秦</span>
 攻诸侯乎？且欲率诸侯破<span class="kindle-cn-underline">秦</span>
 也？”<span class="kindle-cn-underline">沛公</span>
 骂曰：“竖儒！夫天下同苦<span class="kindle-cn-underline">秦</span>
 久矣，故诸侯相率而攻<span class="kindle-cn-underline">秦</span>
 ，何谓助<span class="kindle-cn-underline">秦</span>
 攻诸侯乎？”<span class="kindle-cn-underline">郦生</span>
 曰：“必聚徒合义兵诛无道<span class="kindle-cn-underline">秦</span>
 ，不宜倨见长者。”于是<span class="kindle-cn-underline">沛公</span>
 辍洗，起摄衣，延<span class="kindle-cn-underline">郦生</span>
 上坐，谢之。<span class="kindle-cn-underline">郦生</span>
 因言六国从横时。<span class="kindle-cn-underline">沛公</span>
 喜，赐<span class="kindle-cn-underline">郦生</span>
 食，问曰：“计将安出？”<span class="kindle-cn-underline">郦生</span>
 曰：“足下起纠合之众，收散乱之兵，不满万人，欲以径入强<span class="kindle-cn-underline">秦</span>
 ，此所谓探虎口者也。夫<span class="kindle-cn-underline">陈留</span>
 ，天下之冲，四通五达之郊也，今其城又多积粟。臣善其令，请得使之，令下足下。即不听，足下举兵攻之，臣为内应。”于是遣<span class="kindle-cn-underline">郦生</span>
 行，<span class="kindle-cn-underline">沛公</span>
 引兵随之，遂下<span class="kindle-cn-underline">陈留</span>
 。号<span class="kindle-cn-underline">郦食</span>
 其为<span class="kindle-cn-underline">广野君</span>
 。</p>
<p>
<span class="kindle-cn-underline">郦生</span>
 言其弟<span class="kindle-cn-underline">郦商</span>
 ，使将数千人从<span class="kindle-cn-underline">沛公</span>
 西南略地。<span class="kindle-cn-underline">郦生</span>
 常为说客，驰使诸侯。</p>
<p>
<span class="kindle-cn-underline">汉</span>
 三年秋，<span class="kindle-cn-underline">项羽</span>
 击<span class="kindle-cn-underline">汉</span>
 ，拔<span class="kindle-cn-underline">荥阳</span>
 ，<span class="kindle-cn-underline">汉</span>
 兵遁保<span class="kindle-cn-underline">巩</span>
 、<span class="kindle-cn-underline">洛</span>
 。<span class="kindle-cn-underline">楚</span>
 人闻<span class="kindle-cn-underline">淮阴侯</span>
 破<span class="kindle-cn-underline">赵</span>
 ，<span class="kindle-cn-underline">彭越</span>
 数反<span class="kindle-cn-underline">梁</span>
 地，则分兵救之。<span class="kindle-cn-underline">淮阴</span>
 方东击<span class="kindle-cn-underline">齐</span>
 ，<span class="kindle-cn-underline">汉王</span>
 数困<span class="kindle-cn-underline">荥阳</span>
 、<span class="kindle-cn-underline">成皋</span>
 ，计欲捐<span class="kindle-cn-underline">成皋</span>
 以东，屯<span class="kindle-cn-underline">巩</span>
 、<span class="kindle-cn-underline">洛</span>
 以拒<span class="kindle-cn-underline">楚</span>
 。<span class="kindle-cn-underline">郦生</span>
 因曰：“臣闻知天之天者，王事可成；不知<a id="page575"></a>
 天之天者，王事不可成。王者以民人为天，而民人以食为天。夫<span class="kindle-cn-underline">敖仓</span>
 ，天下转输久矣，臣闻其下乃有藏粟甚多。<span class="kindle-cn-underline">楚</span>
 人拔<span class="kindle-cn-underline">荥阳</span>
 ，不坚守<span class="kindle-cn-underline">敖仓</span>
 ，乃引而东，令適卒分守<span class="kindle-cn-underline">成皋</span>
 ，此乃天所以资<span class="kindle-cn-underline">汉</span>
 也。方今<span class="kindle-cn-underline">楚</span>
 易取而<span class="kindle-cn-underline">汉</span>
 反却，自夺其便，臣窃以为过矣。且两雄不俱立，<span class="kindle-cn-underline">楚汉</span>
 久相持不决，百姓骚动，海内摇荡，农夫释耒，工女下机，天下之心未有所定也。愿足下急复进兵，收取<span class="kindle-cn-underline">荥阳</span>
 ，据<span class="kindle-cn-underline">敖仓</span>
 之粟，塞<span class="kindle-cn-underline">成皋</span>
 之险，杜<span class="kindle-cn-underline">大行</span>
 之道，距<span class="kindle-cn-underline">蜚狐</span>
 之口，守<span class="kindle-cn-underline">白马</span>
 之津，以示诸侯效实形制之势，则天下知所归矣。方今<span class="kindle-cn-underline">燕</span>
 、<span class="kindle-cn-underline">赵</span>
 已定，唯<span class="kindle-cn-underline">齐</span>
 未下。今<span class="kindle-cn-underline">田广</span>
 据千里之<span class="kindle-cn-underline">齐</span>
 ，<span class="kindle-cn-underline">田閒</span>
 将二十万之众，军于<span class="kindle-cn-underline">历城</span>
 ，诸<span class="kindle-cn-underline">田</span>
 宗强，负海阻<span class="kindle-cn-underline">河济</span>
 ，南近<span class="kindle-cn-underline">楚</span>
 ，人多变诈，足下虽遣数十万师，未可以岁月破也。臣请得奉明诏说<span class="kindle-cn-underline">齐王</span>
 ，使为<span class="kindle-cn-underline">汉</span>
 而称东藩。”上曰：“善。”</p>
<p>乃从其画，复守<span class="kindle-cn-underline">敖仓</span>
 ，而使<span class="kindle-cn-underline">郦生</span>
 说<span class="kindle-cn-underline">齐王</span>
 曰：“王知天下之所归乎？”王曰：“不知也。”曰：“王知天下之所归，则<span class="kindle-cn-underline">齐国</span>
 可得而有也；若不知天下之所归，即<span class="kindle-cn-underline">齐国</span>
 未可得保也。”<span class="kindle-cn-underline">齐王</span>
 曰：“天下何所归？”曰：“归<span class="kindle-cn-underline">汉</span>
 。”曰：“先生何以言之？”曰：“<span class="kindle-cn-underline">汉王</span>
 与<span class="kindle-cn-underline">项王</span>
 戮力西面击<span class="kindle-cn-underline">秦</span>
 ，约先入<span class="kindle-cn-underline">咸阳</span>
 者王之。<span class="kindle-cn-underline">汉王</span>
 先入<span class="kindle-cn-underline">咸阳</span>
 ，<span class="kindle-cn-underline">项王</span>
 负约不与而王之<span class="kindle-cn-underline">汉中</span>
 。<span class="kindle-cn-underline">项王</span>
 迁杀<span class="kindle-cn-underline">义帝</span>
 ，<span class="kindle-cn-underline">汉王</span>
 闻之，起<span class="kindle-cn-underline">蜀汉</span>
 之兵击<span class="kindle-cn-underline">三秦</span>
 ，出关而责<span class="kindle-cn-underline">义帝</span>
 之处，收天下之兵，立诸侯之后。降城即以侯其将，得赂即以分其士，与天下同其利，豪英贤才皆乐为之用。诸侯之兵四面而至，<span class="kindle-cn-underline">蜀汉</span>
 之粟方船而下。<span class="kindle-cn-underline">项王</span>
 有倍约之名，杀<span class="kindle-cn-underline">义帝</span>
 之负；于人之功无所记，于人之罪无所忘；战胜而不得其赏，拔城而不得其封；非<span class="kindle-cn-underline">项氏</span>
 莫得用事；为人刻印，刓而不能授；攻城得赂，积而不能赏：天下畔之，贤才怨之，而莫为之用。故天下之士归于<span class="kindle-cn-underline">汉王</span>
 ，可坐而策也。夫<span class="kindle-cn-underline">汉王</span>
 发<span class="kindle-cn-underline">蜀汉</span>
 ，定<span class="kindle-cn-underline">三秦</span>
 ；涉<span class="kindle-cn-underline">西河</span>
 之外，援<span class="kindle-cn-underline">上党</span>
 之兵；下<span class="kindle-cn-underline">井陉</span>
 ，诛<span class="kindle-cn-underline">成安君</span>
 ；破<span class="kindle-cn-underline">北魏</span>
 ，举三十二城：此<span class="kindle-cn-underline">蚩尤</span>
 之兵也，非人之力也，天之福也。今已据<span class="kindle-cn-underline">敖仓</span>
 之粟，塞<span class="kindle-cn-underline">成皋</span>
 之险，守<span class="kindle-cn-underline">白马</span>
 之津，杜<span class="kindle-cn-underline">大行</span>
 之阪，距<span class="kindle-cn-underline">蜚狐</span>
 之口，天下后服者先亡矣。王疾先下<span class="kindle-cn-underline">汉王</span>
 ，<span class="kindle-cn-underline">齐国</span>
 社稷可得而保也；不下<span class="kindle-cn-underline">汉王</span>
 ，危亡可立而待也。”<span class="kindle-cn-underline">田广</span>
 以为然，乃听<span class="kindle-cn-underline">郦生</span>
 ，罢<span class="kindle-cn-underline">历下</span>
 兵守战备，与<span class="kindle-cn-underline">郦生</span>
 日纵酒。</p>
<p>
<span class="kindle-cn-underline">淮阴侯</span>
 闻<span class="kindle-cn-underline">郦生</span>
 伏轼下<span class="kindle-cn-underline">齐</span>
 七十馀城，乃夜度兵<span class="kindle-cn-underline">平原</span>
 袭<span class="kindle-cn-underline">齐</span>
 。<span class="kindle-cn-underline">齐王田广</span>
 闻<span class="kindle-cn-underline">汉</span>
 兵至，以为<span class="kindle-cn-underline">郦生</span>
 卖己，乃曰：“汝能止<span class="kindle-cn-underline">汉</span>
 军，我活汝；不然，我将烹汝！”<span class="kindle-cn-underline">郦生</span>
 曰：“举大事不细谨，盛德不辞让。而公不为若更言！”<span class="kindle-cn-underline">齐王</span>
 遂烹<span class="kindle-cn-underline">郦生</span>
 ，引兵东走。</p>
<p>
<span class="kindle-cn-underline">汉</span>
 十二年，<span class="kindle-cn-underline">曲周侯郦商</span>
 以丞相将兵击<span class="kindle-cn-underline">黥布</span>
 有功。<span class="kindle-cn-underline">高祖</span>
 举列侯功臣，思<span class="kindle-cn-underline">郦食其</span>
 。<span class="kindle-cn-underline">郦食其</span>
 子<span class="kindle-cn-underline">疥</span>
 数将兵，功未当侯，上以其父故，封<span class="kindle-cn-underline">疥</span>
 为<span class="kindle-cn-underline">高梁侯</span>
 。后更食<span class="kindle-cn-underline">武遂</span>
 ，嗣三世。<span class="kindle-cn-underline">元狩</span>
 元年中，<span class="kindle-cn-underline">武遂侯平</span>
 坐诈诏<span class="kindle-cn-underline">衡山王</span>
 取百斤金，当弃<a id="page576"></a>
 市，病死，国除也。<br/>
<br/>
</p>
<p>
<span class="kindle-cn-underline">陆贾</span>
 者，<span class="kindle-cn-underline">楚</span>
 人也。以客从<span class="kindle-cn-underline">高祖</span>
 定天下，名为有口辩士，居左右，常使诸侯。</p>
<p>及<span class="kindle-cn-underline">高祖</span>
 时，中国初定，<span class="kindle-cn-underline">尉他</span>
 平<span class="kindle-cn-underline">南越</span>
 ，因王之。<span class="kindle-cn-underline">高祖</span>
 使<span class="kindle-cn-underline">陆贾</span>
 赐<span class="kindle-cn-underline">尉他</span>
 印为<span class="kindle-cn-underline">南越王</span>
 。<span class="kindle-cn-underline">陆生</span>
 至，<span class="kindle-cn-underline">尉他</span>
 <img class="kindle-cn-inline-character" src="Image00128.jpg" alt="" />
 结箕倨见<span class="kindle-cn-underline">陆生</span>
 。<span class="kindle-cn-underline">陆生</span>
 因进说<span class="kindle-cn-underline">他</span>
 曰：“足下中国人，亲戚昆弟坟墓在<span class="kindle-cn-underline">真定</span>
 。今足下反天性，弃冠带，欲以区区之<span class="kindle-cn-underline">越</span>
 与天子抗衡为敌国，祸且及身矣。且夫<span class="kindle-cn-underline">秦</span>
 失其政，诸侯豪杰并起，唯<span class="kindle-cn-underline">汉王</span>
 先入关，据<span class="kindle-cn-underline">咸阳</span>
 。<span class="kindle-cn-underline">项羽</span>
 背约，自立为<span class="kindle-cn-underline">西楚霸王</span>
 ，诸侯皆属，可谓至强。然<span class="kindle-cn-underline">汉王</span>
 起<span class="kindle-cn-underline">巴蜀</span>
 ，鞭笞天下，劫略诸侯，遂诛<span class="kindle-cn-underline">项羽</span>
 ，灭之。五年之间，海内平定，此非人力，天之所建也。天子闻君王王<span class="kindle-cn-underline">南越</span>
 ，不助天下诛暴逆，将相欲移兵而诛王，天子怜百姓新劳苦，故且休之，遣臣授君王印，剖符通使。君王宜郊迎，北面称臣，乃欲以新造未集之<span class="kindle-cn-underline">越</span>
 ，倔强于此。<span class="kindle-cn-underline">汉</span>
 诚闻之，掘烧王先人冢，夷灭宗族，使一偏将将十万众临<span class="kindle-cn-underline">越</span>
 ，则<span class="kindle-cn-underline">越</span>
 杀王降<span class="kindle-cn-underline">汉</span>
 ，如反覆手耳。”</p>
<p>于是<span class="kindle-cn-underline">尉他</span>
 乃蹶然起坐，谢<span class="kindle-cn-underline">陆生</span>
 曰：“居蛮夷中久，殊失礼义。”因问<span class="kindle-cn-underline">陆生</span>
 曰：“我孰与<span class="kindle-cn-underline">萧何</span>
 、<span class="kindle-cn-underline">曹参</span>
 、<span class="kindle-cn-underline">韩信</span>
 贤？”<span class="kindle-cn-underline">陆生</span>
 曰：“王似贤。”复曰：“我孰与皇帝贤？”<span class="kindle-cn-underline">陆生</span>
 曰：“皇帝起<span class="kindle-cn-underline">丰沛</span>
 ，讨暴<span class="kindle-cn-underline">秦</span>
 ，诛强<span class="kindle-cn-underline">楚</span>
 ，为天下兴利除害，继<span class="kindle-cn-underline">五帝三王</span>
 之业，统理中国。中国之人以亿计，地方万里，居天下之膏腴，人众车舆，万物殷富，政由一家，自天地剖泮未始有也。今王众不过数十万，皆蛮夷，崎岖山海间，譬若<span class="kindle-cn-underline">汉</span>
 一郡，王何乃比于<span class="kindle-cn-underline">汉</span>
 ！”<span class="kindle-cn-underline">尉他</span>
 大笑曰：“吾不起中国，故王此。使我居中国，何渠不若<span class="kindle-cn-underline">汉</span>
 ？”乃大说<span class="kindle-cn-underline">陆生</span>
 ，留与饮数月。曰：“<span class="kindle-cn-underline">越</span>
 中无足与语，至生来，令我日闻所不闻。”赐<span class="kindle-cn-underline">陆生</span>
 橐中装直千金，他送亦千金。<span class="kindle-cn-underline">陆生</span>
 卒拜<span class="kindle-cn-underline">尉他</span>
 为<span class="kindle-cn-underline">南越王</span>
 ，令称臣奉<span class="kindle-cn-underline">汉</span>
 约。归报，<span class="kindle-cn-underline">高祖</span>
 大悦，拜<span class="kindle-cn-underline">贾</span>
 为太中大夫。</p>
<p>
<span class="kindle-cn-underline">陆生</span>
 时时前说称<span class="kindle-cn-quxian">诗书</span>
 。<span class="kindle-cn-underline">高帝</span>
 骂之曰：“乃公居马上而得之，安事<span class="kindle-cn-quxian">诗书</span>
 ！”<span class="kindle-cn-underline">陆生</span>
 曰：“居马上得之，宁可以马上治之乎？且<span class="kindle-cn-underline">汤武</span>
 逆取而以顺守之，文武并用，长久之术也。昔者<span class="kindle-cn-underline">吴王夫差</span>
 、<span class="kindle-cn-underline">智伯</span>
 极武而亡；<span class="kindle-cn-underline">秦</span>
 任刑法不变，卒灭<span class="kindle-cn-underline">赵氏</span>
 。向使<span class="kindle-cn-underline">秦</span>
 已并天下，行仁义，法先圣，陛下安得而有之？”<span class="kindle-cn-underline">高帝</span>
 不怿而有惭色，乃谓<span class="kindle-cn-underline">陆生</span>
 曰：“试为我著<span class="kindle-cn-underline">秦</span>
 所以失天下、吾所以得之者何，及古成败之国。”<span class="kindle-cn-underline">陆生</span>
 乃粗述存亡之征，凡著十二篇。每奏一篇，<span class="kindle-cn-underline">高帝</span>
 未尝不称善，左右呼万岁，号其书曰“新语”。</p>
<p>
<span class="kindle-cn-underline">孝惠帝</span>
 时，<span class="kindle-cn-underline">吕太后</span>
 用事，欲王诸<span class="kindle-cn-underline">吕</span>
 ，畏大臣有口者，<span class="kindle-cn-underline">陆生</span>
 自度不能争之，乃病免家居。以<span class="kindle-cn-underline">好畤</span>
 田地善，可以家焉。有五男，乃出所使<span class="kindle-cn-underline">越</span>
 得橐中<a id="page577"></a>
 装卖千金，分其子，子二百金，令为生产。<span class="kindle-cn-underline">陆生</span>
 常安车驷马，从歌舞鼓琴瑟侍者十人，宝剑直百金，谓其子曰：“与汝约：过汝，汝给吾人马酒食，极欲，十日而更。所死家，得宝剑车骑侍从者。一岁中往来过他客，率不过再三过，数见不鲜，无久<img class="kindle-cn-inline-character" src="Image00129.jpg" alt="" />
 公为也。”</p>
<p>
<span class="kindle-cn-underline">吕太后</span>
 时，王诸<span class="kindle-cn-underline">吕</span>
 ，诸<span class="kindle-cn-underline">吕</span>
 擅权，欲劫少主，危<span class="kindle-cn-underline">刘氏</span>
 。右丞相<span class="kindle-cn-underline">陈平</span>
 患之，力不能争，恐祸及己，常燕居深念。<span class="kindle-cn-underline">陆生</span>
 往请，直入坐，而<span class="kindle-cn-underline">陈丞相</span>
 方深念，不时见<span class="kindle-cn-underline">陆生</span>
 。<span class="kindle-cn-underline">陆生</span>
 曰：“何念之深也？”<span class="kindle-cn-underline">陈平</span>
 曰：“生揣我何念？”<span class="kindle-cn-underline">陆生</span>
 曰：“足下位为上相，食三万户侯，可谓极富贵无欲矣。然有忧念，不过患诸<span class="kindle-cn-underline">吕</span>
 、少主耳。”<span class="kindle-cn-underline">陈平</span>
 曰：“然。为之奈何？”<span class="kindle-cn-underline">陆生</span>
 曰：“天下安，注意相；天下危，注意将。将相和调，则士务附；士务附，天下虽有变，即权不分。为社稷计，在两君掌握耳。臣常欲谓太尉<span class="kindle-cn-underline">绛侯</span>
 ，<span class="kindle-cn-underline">绛侯</span>
 与我戏，易吾言。君何不交欢太尉，深相结？”为<span class="kindle-cn-underline">陈平</span>
 画<span class="kindle-cn-underline">吕氏</span>
 数事。<span class="kindle-cn-underline">陈平</span>
 用其计，乃以五百金为<span class="kindle-cn-underline">绛侯</span>
 寿，厚具乐饮；太尉亦报如之。此两人深相结，则<span class="kindle-cn-underline">吕氏</span>
 谋益衰。<span class="kindle-cn-underline">陈平</span>
 乃以奴婢百人、车马五十乘、钱五百万，遗<span class="kindle-cn-underline">陆生</span>
 为饮食费。<span class="kindle-cn-underline">陆生</span>
 以此游<span class="kindle-cn-underline">汉</span>
 廷公卿间，名声藉甚。</p>
<p>及诛诸<span class="kindle-cn-underline">吕</span>
 ，立<span class="kindle-cn-underline">孝文帝</span>
 ，<span class="kindle-cn-underline">陆生</span>
 颇有力焉。<span class="kindle-cn-underline">孝文帝</span>
 即位，欲使人之<span class="kindle-cn-underline">南越</span>
 。<span class="kindle-cn-underline">陈丞相</span>
 等乃言<span class="kindle-cn-underline">陆生</span>
 为太中大夫，往使<span class="kindle-cn-underline">尉他</span>
 ，令<span class="kindle-cn-underline">尉他</span>
 去黄屋称制，令比诸侯，皆如意旨。语在<span class="kindle-cn-quxian">南越</span>
 语中。<span class="kindle-cn-underline">陆生</span>
 竟以寿终。<br/>
<br/>
</p>
<p>
<span class="kindle-cn-underline">平原君朱建</span>
 者，<span class="kindle-cn-underline">楚</span>
 人也。故尝为<span class="kindle-cn-underline">淮南王黥布</span>
 相，有罪去，后复事<span class="kindle-cn-underline">黥布</span>
 。<span class="kindle-cn-underline">布</span>
 欲反时，问<span class="kindle-cn-underline">平原君</span>
 ，<span class="kindle-cn-underline">平原君</span>
 非之，<span class="kindle-cn-underline">布</span>
 不听而听<span class="kindle-cn-underline">梁父侯</span>
 ，遂反。<span class="kindle-cn-underline">汉</span>
 已诛<span class="kindle-cn-underline">布</span>
 ，闻<span class="kindle-cn-underline">平原君</span>
 谏不与谋，得不诛。语在<span class="kindle-cn-quxian">黥布</span>
 语中。</p>
<p>
<span class="kindle-cn-underline">平原君</span>
 为人辩有口，刻廉刚直，家于<span class="kindle-cn-underline">长安</span>
 。行不苟合，义不取容。<span class="kindle-cn-underline">辟阳侯</span>
 行不正，得幸<span class="kindle-cn-underline">吕太后</span>
 。时<span class="kindle-cn-underline">辟阳侯</span>
 欲知<span class="kindle-cn-underline">平原君</span>
 ，<span class="kindle-cn-underline">平原君</span>
 不肯见。及<span class="kindle-cn-underline">平原君</span>
 母死，<span class="kindle-cn-underline">陆生</span>
 素与<span class="kindle-cn-underline">平原君</span>
 善，过之。<span class="kindle-cn-underline">平原君</span>
 家贫，未有以发丧，方假贷服具，<span class="kindle-cn-underline">陆生</span>
 令<span class="kindle-cn-underline">平原君</span>
 发丧。<span class="kindle-cn-underline">陆生</span>
 往见<span class="kindle-cn-underline">辟阳侯</span>
 ，贺曰：“<span class="kindle-cn-underline">平原君</span>
 母死。”<span class="kindle-cn-underline">辟阳侯</span>
 曰：“<span class="kindle-cn-underline">平原君</span>
 母死，何乃贺我乎？”<span class="kindle-cn-underline">陆贾</span>
 曰：“前日君侯欲知<span class="kindle-cn-underline">平原君</span>
 ，<span class="kindle-cn-underline">平原君</span>
 义不知君，以其母故。今其母死，君诚厚送丧，则彼为君死矣。”<span class="kindle-cn-underline">辟阳侯</span>
 乃奉百金往税。列侯贵人以<span class="kindle-cn-underline">辟阳侯</span>
 故，往税凡五百金。</p>
<p>
<span class="kindle-cn-underline">辟阳侯</span>
 幸<span class="kindle-cn-underline">吕太后</span>
 ，人或毁<span class="kindle-cn-underline">辟阳侯</span>
 于<span class="kindle-cn-underline">孝惠帝</span>
 ，<span class="kindle-cn-underline">孝惠帝</span>
 大怒，下吏，欲诛之。<span class="kindle-cn-underline">吕太后</span>
 惭，不可以言。大臣多害<span class="kindle-cn-underline">辟阳侯</span>
 行，欲遂诛之。<span class="kindle-cn-underline">辟阳侯</span>
 急，因使人欲见<span class="kindle-cn-underline">平原君</span>
 。<span class="kindle-cn-underline">平原君</span>
 辞曰：“狱急，不敢见君。”乃求见<span class="kindle-cn-underline">孝惠</span>
 幸臣<span class="kindle-cn-underline">闳籍孺</span>
 ，说之曰：“君所以得幸帝，天下莫不闻。今<span class="kindle-cn-underline">辟阳侯</span>
 幸太后而下吏，道路<a id="page578"></a>
 皆言君谗，欲杀之。今日<span class="kindle-cn-underline">辟阳侯</span>
 诛，旦日太后含怒亦诛君。何不肉袒为<span class="kindle-cn-underline">辟阳侯</span>
 言于帝？帝听君出<span class="kindle-cn-underline">辟阳侯</span>
 ，太后大欢。两主共幸君，君贵富益倍矣。”于是<span class="kindle-cn-underline">闳籍孺</span>
 大恐，从其计，言帝，果出<span class="kindle-cn-underline">辟阳侯</span>
 。<span class="kindle-cn-underline">辟阳侯</span>
 之囚，欲见<span class="kindle-cn-underline">平原君</span>
 ，<span class="kindle-cn-underline">平原君</span>
 不见<span class="kindle-cn-underline">辟阳侯</span>
 ，<span class="kindle-cn-underline">辟阳侯</span>
 以为背己，大怒，及其成功出之，乃大惊。</p>
<p>
<span class="kindle-cn-underline">吕太后</span>
 崩，大臣诛诸<span class="kindle-cn-underline">吕</span>
 ，<span class="kindle-cn-underline">辟阳侯</span>
 于诸<span class="kindle-cn-underline">吕</span>
 至深，而卒不诛。计画所以全者，皆<span class="kindle-cn-underline">陆生</span>
 、<span class="kindle-cn-underline">平原君</span>
 之力也。</p>
<p>
<span class="kindle-cn-underline">孝文帝</span>
 时，<span class="kindle-cn-underline">淮南厉王</span>
 杀<span class="kindle-cn-underline">辟阳侯</span>
 ，以诸<span class="kindle-cn-underline">吕</span>
 故。<span class="kindle-cn-underline">文帝</span>
 闻其客<span class="kindle-cn-underline">平原君</span>
 为计策，使吏捕欲治。闻吏至门，<span class="kindle-cn-underline">平原君</span>
 欲自杀。诸子及吏皆曰：“事未可知，何早自杀为？”<span class="kindle-cn-underline">平原君</span>
 曰：“我死祸绝，不及而身矣。”遂自刭。<span class="kindle-cn-underline">孝文帝</span>
 闻而惜之，曰：“吾无意杀之。”乃召其子，拜为中大夫。使<span class="kindle-cn-underline">匈奴</span>
 ，单于无礼，乃骂单于，遂死<span class="kindle-cn-underline">匈奴</span>
 中。</p>
<div class="kindle-cn-para-2em-indent">
<p>初，<span class="kindle-cn-underline">沛公</span>
 引兵过<span class="kindle-cn-underline">陈留</span>
 ，<span class="kindle-cn-underline">郦生</span>
 踵军门上谒曰：“<span class="kindle-cn-underline">高阳</span>
 贱民<span class="kindle-cn-underline">郦食其</span>
 ，窃闻<span class="kindle-cn-underline">沛公</span>
 暴露，将兵助<span class="kindle-cn-underline">楚</span>
 讨不义，敬劳从者，愿得望见，口画天下便事。”使者入通，<span class="kindle-cn-underline">沛公</span>
 方洗，问使者曰：“何如人也？”使者对曰：“状貌类大儒，衣儒衣，冠侧注。”<span class="kindle-cn-underline">沛公</span>
 曰：“为我谢之，言我方以天下为事，未暇见儒人也。”使者出谢曰：“<span class="kindle-cn-underline">沛公</span>
 敬谢先生，方以天下为事，未暇见儒人也。”<span class="kindle-cn-underline">郦生</span>
 瞋目案剑叱使者曰：“走！复入言<span class="kindle-cn-underline">沛公</span>
 ，吾<span class="kindle-cn-underline">高阳</span>
 酒徒也，非儒人也。”使者惧而失谒，跪拾谒，还走，复入报曰：“客，天下壮士也，叱臣，臣恐，至失谒。曰‘走！复入言，而公<span class="kindle-cn-underline">高阳</span>
 酒徒也’。”<span class="kindle-cn-underline">沛公</span>
 遽雪足杖矛曰：“延客入！”</p>
<p>
<span class="kindle-cn-underline">郦生</span>
 入，揖<span class="kindle-cn-underline">沛公</span>
 曰：“足下甚苦，暴衣露冠，将兵助<span class="kindle-cn-underline">楚</span>
 讨不义，足下何不自喜也？臣愿以事见，而曰‘吾方以天下为事，未暇见儒人也’。夫足下欲兴天下之大事而成天下之大功，而以目皮相，恐失天下之能士。且吾度足下之智不如吾，勇又不如吾。若欲就天下而不相见，窃为足下失之。”<span class="kindle-cn-underline">沛公</span>
 谢曰：“向者闻先生之容，今见先生之意矣。”乃延而坐之，问所以取天下者。<span class="kindle-cn-underline">郦生</span>
 曰：“夫足下欲成大功，不如止<span class="kindle-cn-underline">陈留</span>
 。<span class="kindle-cn-underline">陈留</span>
 者，天下之据衝也，兵之会地也，积粟数千万石，城守甚坚。臣素善其令，愿为足下说之。不听臣，臣请为足下杀之，而下<span class="kindle-cn-underline">陈留</span>
 。足下将<span class="kindle-cn-underline">陈留</span>
 之众，据<span class="kindle-cn-underline">陈留</span>
 之城，而食其积粟，招天下之从兵；从兵已成，足下横行天下，莫能有害足下者矣。”<span class="kindle-cn-underline">沛公</span>
 曰：“敬闻命矣。”</p>
<p>于是<span class="kindle-cn-underline">郦生</span>
 乃夜见<span class="kindle-cn-underline">陈留</span>
 令，说之曰：“夫<span class="kindle-cn-underline">秦</span>
 为无道而天下叛之，今足下与天下从则可以成大功。今独为亡<span class="kindle-cn-underline">秦</span>
 婴城而坚守，臣窃为足下危之。”<span class="kindle-cn-underline">陈留</span>
 令曰：“<span class="kindle-cn-underline">秦</span>
 法至重也，不可以妄言，妄言者无类，吾不可以应。<a id="page579"></a>
 先生所以教臣者，非臣之意也，愿勿复道。”<span class="kindle-cn-underline">郦生</span>
 留宿卧，夜半时斩<span class="kindle-cn-underline">陈留</span>
 令首，逾城而下报<span class="kindle-cn-underline">沛公</span>
 。<span class="kindle-cn-underline">沛公</span>
 引兵攻城，悬令首于长竿以示城上人，曰：“趣下，而令头已断矣！今后下者必先斩之！”于是<span class="kindle-cn-underline">陈留</span>
 人见令已死，遂相率而下<span class="kindle-cn-underline">沛公</span>
 。<span class="kindle-cn-underline">沛公</span>
 舍<span class="kindle-cn-underline">陈留</span>
 南城门上，因其库兵，食积粟，留出入三月，从兵以万数，遂入破<span class="kindle-cn-underline">秦</span>
 。</p>
</div>
<p>
<span class="kindle-cn-underline">太史公</span>
 曰：世之传<span class="kindle-cn-underline">郦生</span>
 书，多曰<span class="kindle-cn-underline">汉王</span>
 已拔<span class="kindle-cn-underline">三秦</span>
 ，东击<span class="kindle-cn-underline">项籍</span>
 而引军于<span class="kindle-cn-underline">巩洛</span>
 之间，<span class="kindle-cn-underline">郦生</span>
 被儒衣往说<span class="kindle-cn-underline">汉王</span>
 。乃非也。自<span class="kindle-cn-underline">沛公</span>
 未入关，与<span class="kindle-cn-underline">项羽</span>
 别而至<span class="kindle-cn-underline">高阳</span>
 ，得<span class="kindle-cn-underline">郦生</span>
 兄弟。余读<span class="kindle-cn-underline">陆生</span>
 <span class="kindle-cn-quxian">新语</span>
 书十二篇，固当世之辩士。至<span class="kindle-cn-underline">平原君</span>
 子与余善，是以得具论之。</p>
</div>
</body>
</html>
