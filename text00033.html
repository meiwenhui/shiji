<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷二十九河渠书第七</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page179"></a>
 史记卷二十九<br/>
河渠书第七</h1>
<p>
<span class="kindle-cn-quxian">夏书</span>
 曰：<span class="kindle-cn-underline">禹</span>
 抑洪水十三年，过家不入门。陆行载车，水行载舟，泥行蹈毳，山行即桥。以别九州，随山浚川，任土作贡。通九道，陂九泽，度九山。然<span class="kindle-cn-underline">河</span>
 灾衍溢，害中国也尤甚。唯是为务。故道<span class="kindle-cn-underline">河</span>
 自<span class="kindle-cn-underline">积石</span>
 历<span class="kindle-cn-underline">龙门</span>
 ，南到<span class="kindle-cn-underline">华阴</span>
 ，东下<span class="kindle-cn-underline">砥柱</span>
 ，及<span class="kindle-cn-underline">孟津</span>
 、<span class="kindle-cn-underline">雒汭</span>
 ，至于<span class="kindle-cn-underline">大邳</span>
 。于是<span class="kindle-cn-underline">禹</span>
 以为<span class="kindle-cn-underline">河</span>
 所从来者高，水湍悍，难以行平地，数为败，乃厮二渠以引其<span class="kindle-cn-underline">河</span>
 。北载之高地，过<span class="kindle-cn-underline">降水</span>
 ，至于<span class="kindle-cn-underline">大陆</span>
 ，播为<span class="kindle-cn-underline">九河</span>
 ，同为<span class="kindle-cn-underline">逆河</span>
 ，入于<span class="kindle-cn-underline">勃海</span>
 。九川既疏，九泽既洒，诸<span class="kindle-cn-underline">夏</span>
 艾安，功施于<span class="kindle-cn-underline">三代</span>
 。</p>
<p>自是之后，<span class="kindle-cn-underline">荥阳</span>
 下引河东南为<span class="kindle-cn-underline">鸿沟</span>
 ，以通<span class="kindle-cn-underline">宋</span>
 、<span class="kindle-cn-underline">郑</span>
 、<span class="kindle-cn-underline">陈</span>
 、<span class="kindle-cn-underline">蔡</span>
 、<span class="kindle-cn-underline">曹</span>
 、<span class="kindle-cn-underline">卫</span>
 ，与<span class="kindle-cn-underline">济</span>
 、<span class="kindle-cn-underline">汝</span>
 、<span class="kindle-cn-underline">淮</span>
 、<span class="kindle-cn-underline">泗</span>
 会。于<span class="kindle-cn-underline">楚</span>
 ，西方则通渠<span class="kindle-cn-underline">汉水</span>
 、<span class="kindle-cn-underline">云梦</span>
 之野，东方则通沟<span class="kindle-cn-underline">江淮</span>
 之间。于<span class="kindle-cn-underline">吴</span>
 ，则通渠<span class="kindle-cn-underline">三江</span>
 、<span class="kindle-cn-underline">五湖</span>
 。于<span class="kindle-cn-underline">齐</span>
 ，则通<span class="kindle-cn-underline">菑济</span>
 之间。于<span class="kindle-cn-underline">蜀</span>
 ，<span class="kindle-cn-underline">蜀</span>
 守<span class="kindle-cn-underline">冰</span>
 凿<span class="kindle-cn-underline">离碓</span>
 ，辟<span class="kindle-cn-underline">沫水</span>
 之害，穿二江<span class="kindle-cn-underline">成都</span>
 之中。此渠皆可行舟，有馀则用溉<img class="kindle-cn-inline-character" src="Image00048.jpg" alt="char" />
 ，百姓飨其利。至于所过，往往引其水益用溉田畴之渠，以万亿计，然莫足数也。</p>
<p>
<span class="kindle-cn-underline">西门豹</span>
 引<span class="kindle-cn-underline">漳水</span>
 溉<span class="kindle-cn-underline">邺</span>
 ，以富<span class="kindle-cn-underline">魏</span>
 之<span class="kindle-cn-underline">河内</span>
 。</p>
<p>而<span class="kindle-cn-underline">韩</span>
 闻<span class="kindle-cn-underline">秦</span>
 之好兴事，欲罢之，毋令东伐，乃使水工<span class="kindle-cn-underline">郑国</span>
 间说<span class="kindle-cn-underline">秦</span>
 ，令凿<span class="kindle-cn-underline">泾水</span>
 自<span class="kindle-cn-underline">中山</span>
 西邸<span class="kindle-cn-underline">瓠口</span>
 为渠，并<span class="kindle-cn-underline">北山</span>
 东注<span class="kindle-cn-underline">洛</span>
 三百馀里，欲以溉田。中作而觉，<span class="kindle-cn-underline">秦</span>
 欲杀<span class="kindle-cn-underline">郑国</span>
 。<span class="kindle-cn-underline">郑国</span>
 曰：“始臣为间，然渠成亦<span class="kindle-cn-underline">秦</span>
 之利也。”<span class="kindle-cn-underline">秦</span>
 以为然，卒使就渠。渠就，用注填阏之水，溉泽卤之地四万馀顷，收皆亩一钟。于是<span class="kindle-cn-underline">关中</span>
 为沃野，无凶年，<span class="kindle-cn-underline">秦</span>
 以富强，卒并诸侯，因命曰<span class="kindle-cn-underline">郑国渠</span>
 。<br/>
<br/>
</p>
<p>
<span class="kindle-cn-underline">汉</span>
 兴三十九年，<span class="kindle-cn-underline">孝文</span>
 时<span class="kindle-cn-underline">河</span>
 决<span class="kindle-cn-underline">酸枣</span>
 ，东溃<span class="kindle-cn-underline">金堤</span>
 ，于是<span class="kindle-cn-underline">东郡</span>
 大兴卒塞之。</p>
<p>其后四十有馀年，今天子<span class="kindle-cn-underline">元光</span>
 之中，而<span class="kindle-cn-underline">河</span>
 决于<span class="kindle-cn-underline">瓠子</span>
 ，东南注<span class="kindle-cn-underline">钜野</span>
 ，通于<span class="kindle-cn-underline">淮</span>
 、<span class="kindle-cn-underline">泗</span>
 。于是天子使<span class="kindle-cn-underline">汲黯</span>
 、<span class="kindle-cn-underline">郑当时</span>
 兴人徒塞之，辄复坏。是时<span class="kindle-cn-underline">武安侯田蚡</span>
 为丞相，其奉邑食<span class="kindle-cn-underline">鄃</span>
 。<span class="kindle-cn-underline">鄃</span>
 居<span class="kindle-cn-underline">河</span>
 北，<span class="kindle-cn-underline">河</span>
 决而南则<span class="kindle-cn-underline">鄃</span>
 无水灾，邑收多。<span class="kindle-cn-underline">蚡</span>
 言于上曰：“<span class="kindle-cn-underline">江河</span>
 之决皆天事，未易以人力为强塞，塞之未必应天。”而望气用数者亦以为然。于是天子久之不事复塞也。</p>
<p><a id="page180"></a>
 是时<span class="kindle-cn-underline">郑当时</span>
 为大农，言曰：“异时<span class="kindle-cn-underline">关东</span>
 漕粟从<span class="kindle-cn-underline">渭</span>
 中上，度六月而罢，而漕水道九百馀里，时有难处。引<span class="kindle-cn-underline">渭</span>
 穿渠起<span class="kindle-cn-underline">长安</span>
 ，并<span class="kindle-cn-underline">南山</span>
 下，至<span class="kindle-cn-underline">河</span>
 三百馀里，径，易漕，度可令三月罢；而渠下民田万馀顷，又可得以溉田：此损漕省卒，而益肥<span class="kindle-cn-underline">关中</span>
 之地，得谷。”天子以为然，令<span class="kindle-cn-underline">齐</span>
 人水工<span class="kindle-cn-underline">徐伯表</span>
 ，悉发卒数万人穿漕渠，三岁而通。通，以漕，大便利。其后漕稍多，而渠下之民颇得以溉田矣。</p>
<p>其后<span class="kindle-cn-underline">河东</span>
 守<span class="kindle-cn-underline">番係</span>
 言：“漕从<span class="kindle-cn-underline">山东</span>
 西，岁百馀万石，更<span class="kindle-cn-underline">砥柱</span>
 之限，败亡甚多，而亦烦费。穿渠引<span class="kindle-cn-underline">汾</span>
 溉<span class="kindle-cn-underline">皮氏</span>
 、<span class="kindle-cn-underline">汾阴</span>
 下，引<span class="kindle-cn-underline">河</span>
 溉<span class="kindle-cn-underline">汾阴</span>
 、<span class="kindle-cn-underline">蒲坂</span>
 下，度可得五千顷。五千顷故尽<span class="kindle-cn-underline">河</span>
 堧弃地，民茭牧其中耳，今溉田之，度可得谷二百万石以上。谷从<span class="kindle-cn-underline">渭</span>
 上，与<span class="kindle-cn-underline">关中</span>
 无异，而<span class="kindle-cn-underline">砥柱</span>
 之东可无复漕。”天子以为然，发卒数万人作渠田。数岁，<span class="kindle-cn-underline">河</span>
 移徙，渠不利，则田者不能偿种。久之，<span class="kindle-cn-underline">河东</span>
 渠田废，予<span class="kindle-cn-underline">越</span>
 人，令少府以为稍入。</p>
<p>其后人有上书欲通<span class="kindle-cn-underline">褒斜道</span>
 及漕事，下御史大夫<span class="kindle-cn-underline">张汤</span>
 。<span class="kindle-cn-underline">汤</span>
 问其事，因言：“抵<span class="kindle-cn-underline">蜀</span>
 从<span class="kindle-cn-underline">故道</span>
 ，<span class="kindle-cn-underline">故道</span>
 多阪，回远。今穿<span class="kindle-cn-underline">褒斜道</span>
 ，少阪，近四百里；而<span class="kindle-cn-underline">褒水</span>
 通<span class="kindle-cn-underline">沔</span>
 ，<span class="kindle-cn-underline">斜水</span>
 通<span class="kindle-cn-underline">渭</span>
 ，皆可以行船漕。漕从<span class="kindle-cn-underline">南阳</span>
 上<span class="kindle-cn-underline">沔</span>
 入<span class="kindle-cn-underline">褒</span>
 ，<span class="kindle-cn-underline">褒</span>
 之绝水至<span class="kindle-cn-underline">斜</span>
 ，间百馀里，以车转，从<span class="kindle-cn-underline">斜</span>
 下下<span class="kindle-cn-underline">渭</span>
 。如此，<span class="kindle-cn-underline">汉中</span>
 之谷可致，<span class="kindle-cn-underline">山东</span>
 从<span class="kindle-cn-underline">沔</span>
 无限，便于<span class="kindle-cn-underline">砥柱</span>
 之漕。且<span class="kindle-cn-underline">褒斜</span>
 材木竹箭之饶，拟于<span class="kindle-cn-underline">巴蜀</span>
 。”天子以为然，拜<span class="kindle-cn-underline">汤</span>
 子<span class="kindle-cn-underline">卬</span>
 为<span class="kindle-cn-underline">汉中</span>
 守，发数万人作<span class="kindle-cn-underline">褒斜道</span>
 五百馀里。道果便近，而水湍石，不可漕。</p>
<p>其后<span class="kindle-cn-underline">庄熊罴</span>
 言：“<span class="kindle-cn-underline">临晋</span>
 民愿穿<span class="kindle-cn-underline">洛</span>
 以溉<span class="kindle-cn-underline">重泉</span>
 以东万馀顷故卤地。诚得水，可令亩十石。”于是为发卒万馀人穿渠，自<span class="kindle-cn-underline">征</span>
 引<span class="kindle-cn-underline">洛水</span>
 至<span class="kindle-cn-underline">商颜山</span>
 下。岸善崩，乃凿井，深者四十馀丈。往往为井，井下相通行水。水<img class="kindle-cn-inline-character" src="Image00049.jpg" alt="char" />
 以绝<span class="kindle-cn-underline">商颜</span>
 ，东至山岭十馀里间。井渠之生自此始。穿渠得龙骨，故名曰<span class="kindle-cn-underline">龙首渠</span>
 。作之十馀岁，渠颇通，犹未得其饶。</p>
<p>自<span class="kindle-cn-underline">河</span>
 决<span class="kindle-cn-underline">瓠子</span>
 后二十馀岁，岁因以数不登，而<span class="kindle-cn-underline">梁楚</span>
 之地尤甚。天子既封禅巡祭山川，其明年，旱，干封少雨。天子乃使<span class="kindle-cn-underline">汲仁</span>
 、<span class="kindle-cn-underline">郭昌</span>
 发卒数万人塞<span class="kindle-cn-underline">瓠子</span>
 决。于是天子已用事<span class="kindle-cn-underline">万里沙</span>
 ，则还自临决<span class="kindle-cn-underline">河</span>
 ，沉白马玉璧于<span class="kindle-cn-underline">河</span>
 ，令群臣从官自将军已下皆负薪窴决<span class="kindle-cn-underline">河</span>
 。是时<span class="kindle-cn-underline">东郡</span>
 烧草，以故薪柴少，而下<span class="kindle-cn-underline">淇园</span>
 之竹以为楗。</p>
<p>天子既临<span class="kindle-cn-underline">河</span>
 决，悼功之不成，乃作歌曰：“<span class="kindle-cn-underline">瓠子</span>
 决兮将奈何？皓皓旰旰兮闾殚为<span class="kindle-cn-underline">河</span>
 ！殚为<span class="kindle-cn-underline">河</span>
 兮地不得宁，功无已时兮<span class="kindle-cn-underline">吾山</span>
 平。<span class="kindle-cn-underline">吾山</span>
 平兮<span class="kindle-cn-underline">钜野</span>
 溢，鱼沸郁兮柏冬日。延道弛兮离常流，蛟龙骋兮方远游。归旧川兮神哉沛，不封禅兮安知外！为我谓<span class="kindle-cn-underline">河伯</span>
 兮何不仁，泛滥不止兮愁吾人？<span class="kindle-cn-underline">啮桑</span>
 浮兮<span class="kindle-cn-underline">淮</span>
 、<span class="kindle-cn-underline">泗</span>
 满，久不反兮水维缓。”一曰：“<span class="kindle-cn-underline">河</span>
 汤汤兮激潺湲，北渡污兮浚流难。<a id="page181"></a>
 搴长茭兮沉美玉，<span class="kindle-cn-underline">河伯</span>
 许兮薪不属。薪不属兮<span class="kindle-cn-underline">卫</span>
 人罪，烧萧条兮噫乎何以御水！颓林竹兮楗石灾，<span class="kindle-cn-underline">宣房</span>
 塞兮万福来。”于是卒塞<span class="kindle-cn-underline">瓠子</span>
 ，筑宫其上，名曰<span class="kindle-cn-underline">宣房宫</span>
 。而道<span class="kindle-cn-underline">河</span>
 北行二渠，复<span class="kindle-cn-underline">禹</span>
 旧迹，而<span class="kindle-cn-underline">梁</span>
 、<span class="kindle-cn-underline">楚</span>
 之地复宁，无水灾。</p>
<p>自是之后，用事者争言水利。<span class="kindle-cn-underline">朔方</span>
 、<span class="kindle-cn-underline">西河</span>
 、<span class="kindle-cn-underline">河西</span>
 、<span class="kindle-cn-underline">酒泉</span>
 皆引<span class="kindle-cn-underline">河</span>
 及川谷以溉田；而<span class="kindle-cn-underline">关中辅渠</span>
 、<span class="kindle-cn-underline">灵轵</span>
 引堵水；<span class="kindle-cn-underline">汝南</span>
 、<span class="kindle-cn-underline">九江</span>
 引<span class="kindle-cn-underline">淮</span>
 ；<span class="kindle-cn-underline">东海</span>
 引<span class="kindle-cn-underline">钜定</span>
 ；<span class="kindle-cn-underline">泰山</span>
 下引<span class="kindle-cn-underline">汶水</span>
 ：皆穿渠为溉田，各万馀顷。佗小渠披山通道者，不可胜言。然其著者在<span class="kindle-cn-underline">宣房</span>
 。<br/>
<br/>
</p>
<p>
<span class="kindle-cn-underline">太史公</span>
 曰：余南登<span class="kindle-cn-underline">庐山</span>
 ，观<span class="kindle-cn-underline">禹</span>
 疏<span class="kindle-cn-underline">九江</span>
 ，遂至于<span class="kindle-cn-underline">会稽太湟</span>
 ，上<span class="kindle-cn-underline">姑苏</span>
 ，望<span class="kindle-cn-underline">五湖</span>
 ；东窥<span class="kindle-cn-underline">洛汭</span>
 、<span class="kindle-cn-underline">大邳</span>
 ，迎<span class="kindle-cn-underline">河</span>
 ，行<span class="kindle-cn-underline">淮</span>
 、<span class="kindle-cn-underline">泗</span>
 、<span class="kindle-cn-underline">济</span>
 、<span class="kindle-cn-underline">漯洛</span>
 渠；西瞻<span class="kindle-cn-underline">蜀</span>
 之<span class="kindle-cn-underline">岷山</span>
 及<span class="kindle-cn-underline">离碓</span>
 ；北自<span class="kindle-cn-underline">龙门</span>
 至于<span class="kindle-cn-underline">朔方</span>
 。曰：甚哉，水之为利害也！余从负薪塞<span class="kindle-cn-underline">宣房</span>
 ，悲<span class="kindle-cn-quxian">瓠子</span>
 之诗而作<span class="kindle-cn-quxian">河渠书</span>
 。</p>
</div>
</body>
</html>
