<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷七十六平原君虞卿列传第十六</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page463"></a>
 史记卷七十六<br/>
平原君虞卿列传第十六</h1>
<p>
<span class="kindle-cn-underline">平原君赵胜</span>
 者，<span class="kindle-cn-underline">赵</span>
 之诸公子也。诸子中<span class="kindle-cn-underline">胜</span>
 最贤，喜宾客，宾客盖至者数千人。<span class="kindle-cn-underline">平原君</span>
 相<span class="kindle-cn-underline">赵惠文王</span>
 及<span class="kindle-cn-underline">孝成王</span>
 ，三去相，三复位，封于<span class="kindle-cn-underline">东武城</span>
 。</p>
<p>
<span class="kindle-cn-underline">平原君</span>
 家楼临民家。民家有躄者，槃散行汲。<span class="kindle-cn-underline">平原君</span>
 美人居楼上，临见，大笑之。明日，躄者至<span class="kindle-cn-underline">平原君</span>
 门，请曰：“臣闻君之喜士，士不远千里而至者，以君能贵士而贱妾也。臣不幸有罢癃之病，而君之后宫临而笑臣，臣愿得笑臣者头。”<span class="kindle-cn-underline">平原君</span>
 笑应曰：“诺。”躄者去，<span class="kindle-cn-underline">平原君</span>
 笑曰：“观此竖子，乃欲以一笑之故杀吾美人，不亦甚乎！”终不杀。居岁馀，宾客门下舍人稍稍引去者过半。<span class="kindle-cn-underline">平原君</span>
 怪之，曰：“<span class="kindle-cn-underline">胜</span>
 所以待诸君者未尝敢失礼，而去者何多也？”门下一人前对曰：“以君之不杀笑躄者，以君为爱色而贱士，士即去耳。”于是<span class="kindle-cn-underline">平原君</span>
 乃斩笑躄者美人头，自造门进躄者，因谢焉。其后门下乃复稍稍来。是时<span class="kindle-cn-underline">齐</span>
 有<span class="kindle-cn-underline">孟尝</span>
 ，<span class="kindle-cn-underline">魏</span>
 有<span class="kindle-cn-underline">信陵</span>
 ，<span class="kindle-cn-underline">楚</span>
 有<span class="kindle-cn-underline">春申</span>
 ，故争相倾以待士。<br/>
<br/>
</p>
<p>
<span class="kindle-cn-underline">秦</span>
 之围<span class="kindle-cn-underline">邯郸</span>
 ，<span class="kindle-cn-underline">赵</span>
 使<span class="kindle-cn-underline">平原君</span>
 求救，合从于<span class="kindle-cn-underline">楚</span>
 ，约与食客门下有勇力文武备具者二十人偕。<span class="kindle-cn-underline">平原君</span>
 曰：“使文能取胜，则善矣。文不能取胜，则歃血于华屋之下，必得定从而还。士不外索，取于食客门下足矣。”得十九人，馀无可取者，无以满二十人。门下有<span class="kindle-cn-underline">毛遂</span>
 者，前，自赞于<span class="kindle-cn-underline">平原君</span>
 曰：“<span class="kindle-cn-underline">遂</span>
 闻君将合从于<span class="kindle-cn-underline">楚</span>
 ，约与食客门下二十人偕，不外索。今少一人，愿君即以<span class="kindle-cn-underline">遂</span>
 备员而行矣。”<span class="kindle-cn-underline">平原君</span>
 曰：“先生处<span class="kindle-cn-underline">胜</span>
 之门下几年于此矣？”<span class="kindle-cn-underline">毛遂</span>
 曰：“三年于此矣。”<span class="kindle-cn-underline">平原君</span>
 曰：“夫贤士之处世也，譬若锥之处囊中，其末立见。今先生处<span class="kindle-cn-underline">胜</span>
 之门下三年于此矣，左右未有所称诵，<span class="kindle-cn-underline">胜</span>
 未有所闻，是先生无所有也。先生不能，先生留。”<span class="kindle-cn-underline">毛遂</span>
 曰：“臣乃今日请处囊中耳。使<span class="kindle-cn-underline">遂</span>
 蚤得处囊中，乃颖脱而出，非特其末见而已。”<span class="kindle-cn-underline">平原君</span>
 竟与<span class="kindle-cn-underline">毛遂</span>
 偕。十九人相与目笑之而未废也。</p>
<p>
<span class="kindle-cn-underline">毛遂</span>
 比至<span class="kindle-cn-underline">楚</span>
 ，与十九人论议，十九人皆服。<span class="kindle-cn-underline">平原君</span>
 与<span class="kindle-cn-underline">楚</span>
 合从，言其利害，日出而言之，日中不决。十九人谓<span class="kindle-cn-underline">毛遂</span>
 曰：“先生上。”<span class="kindle-cn-underline">毛遂</span>
 按剑历阶而<a id="page464"></a>
 上，谓<span class="kindle-cn-underline">平原君</span>
 曰：“从之利害，两言而决耳。今日出而言从，日中不决，何也？”<span class="kindle-cn-underline">楚王</span>
 谓<span class="kindle-cn-underline">平原君</span>
 曰：“客何为者也？”<span class="kindle-cn-underline">平原君</span>
 曰：“是<span class="kindle-cn-underline">胜</span>
 之舍人也。”<span class="kindle-cn-underline">楚王</span>
 叱曰：“胡不下！吾乃与而君言，汝何为者也！”<span class="kindle-cn-underline">毛遂</span>
 按剑而前曰：“王之所以叱<span class="kindle-cn-underline">遂</span>
 者，以<span class="kindle-cn-underline">楚国</span>
 之众也。今十步之内，王不得恃<span class="kindle-cn-underline">楚国</span>
 之众也，王之命悬于<span class="kindle-cn-underline">遂</span>
 手。吾君在前，叱者何也？且<span class="kindle-cn-underline">遂</span>
 闻<span class="kindle-cn-underline">汤</span>
 以七十里之地王天下，<span class="kindle-cn-underline">文王</span>
 以百里之壤而臣诸侯，岂其士卒众多哉，诚能据其势而奋其威。今<span class="kindle-cn-underline">楚</span>
 地方五千里，持戟百万，此霸王之资也。以<span class="kindle-cn-underline">楚</span>
 之强，天下弗能当。<span class="kindle-cn-underline">白起</span>
 ，小竖子耳，率数万之众，兴师以与<span class="kindle-cn-underline">楚</span>
 战，一战而举<span class="kindle-cn-underline">鄢郢</span>
 ，再战而烧<span class="kindle-cn-underline">夷陵</span>
 ，三战而辱王之先人。此百世之怨而<span class="kindle-cn-underline">赵</span>
 之所羞，而王弗知恶焉。合从者为<span class="kindle-cn-underline">楚</span>
 ，非为<span class="kindle-cn-underline">赵</span>
 也。吾君在前，叱者何也？”<span class="kindle-cn-underline">楚王</span>
 曰：“唯唯，诚若先生之言，谨奉社稷而以从。”<span class="kindle-cn-underline">毛遂</span>
 曰：“从定乎？”<span class="kindle-cn-underline">楚王</span>
 曰：“定矣。”<span class="kindle-cn-underline">毛遂</span>
 谓<span class="kindle-cn-underline">楚王</span>
 之左右曰：“取鸡狗马之血来。”<span class="kindle-cn-underline">毛遂</span>
 奉铜槃而跪进之<span class="kindle-cn-underline">楚王</span>
 曰：“王当歃血而定从，次者吾君，次者<span class="kindle-cn-underline">遂</span>
 。”遂定从于殿上。<span class="kindle-cn-underline">毛遂</span>
 左手持槃血而右手招十九人曰：“公相与歃此血于堂下。公等录录，所谓因人成事者也。”</p>
<p>
<span class="kindle-cn-underline">平原君</span>
 已定从而归，归至于<span class="kindle-cn-underline">赵</span>
 ，曰：“<span class="kindle-cn-underline">胜</span>
 不敢复相士。<span class="kindle-cn-underline">胜</span>
 相士多者千人，寡者百数，自以为不失天下之士，今乃于<span class="kindle-cn-underline">毛先生</span>
 而失之也。<span class="kindle-cn-underline">毛先生</span>
 一至<span class="kindle-cn-underline">楚</span>
 ，而使<span class="kindle-cn-underline">赵</span>
 重于九鼎大吕。<span class="kindle-cn-underline">毛先生</span>
 以三寸之舌，强于百万之师。<span class="kindle-cn-underline">胜</span>
 不敢复相士。”遂以为上客。<br/>
<br/>
</p>
<p>
<span class="kindle-cn-underline">平原君</span>
 既返<span class="kindle-cn-underline">赵</span>
 ，<span class="kindle-cn-underline">楚</span>
 使<span class="kindle-cn-underline">春申君</span>
 将兵赴救<span class="kindle-cn-underline">赵</span>
 ，<span class="kindle-cn-underline">魏信陵君</span>
 亦矫夺<span class="kindle-cn-underline">晋鄙</span>
 军往救<span class="kindle-cn-underline">赵</span>
 ，皆未至。<span class="kindle-cn-underline">秦</span>
 急围<span class="kindle-cn-underline">邯郸</span>
 ，<span class="kindle-cn-underline">邯郸</span>
 急，且降，<span class="kindle-cn-underline">平原君</span>
 甚患之。<span class="kindle-cn-underline">邯郸</span>
 传舍吏子<span class="kindle-cn-underline">李同</span>
 说<span class="kindle-cn-underline">平原君</span>
 曰：“君不忧<span class="kindle-cn-underline">赵</span>
 亡邪？”<span class="kindle-cn-underline">平原君</span>
 曰：“<span class="kindle-cn-underline">赵</span>
 亡则<span class="kindle-cn-underline">胜</span>
 为虏，何为不忧乎？”<span class="kindle-cn-underline">李同</span>
 曰：“<span class="kindle-cn-underline">邯郸</span>
 之民，炊骨易子而食，可谓急矣，而君之后宫以百数，婢妾被绮縠，馀粱肉，而民褐衣不完，糟糠不厌。民困兵尽，或剡木为矛矢，而君器物钟磬自若。使<span class="kindle-cn-underline">秦</span>
 破<span class="kindle-cn-underline">赵</span>
 ，君安得有此？使<span class="kindle-cn-underline">赵</span>
 得全，君何患无有？今君诚能令夫人以下编于士卒之间，分功而作，家之所有尽散以飨士，士方其危苦之时，易德耳。”于是<span class="kindle-cn-underline">平原君</span>
 从之，得敢死之士三千人。<span class="kindle-cn-underline">李同</span>
 遂与三千人赴<span class="kindle-cn-underline">秦</span>
 军，<span class="kindle-cn-underline">秦</span>
 军为之却三十里。亦会<span class="kindle-cn-underline">楚</span>
 、<span class="kindle-cn-underline">魏</span>
 救至，<span class="kindle-cn-underline">秦</span>
 兵遂罢，<span class="kindle-cn-underline">邯郸</span>
 复存。<span class="kindle-cn-underline">李同</span>
 战死，封其父为<span class="kindle-cn-underline">李侯</span>
 。</p>
<p>
<span class="kindle-cn-underline">虞卿</span>
 欲以<span class="kindle-cn-underline">信陵君</span>
 之存<span class="kindle-cn-underline">邯郸</span>
 为<span class="kindle-cn-underline">平原君</span>
 请封。<span class="kindle-cn-underline">公孙龙</span>
 闻之，夜驾见<span class="kindle-cn-underline">平原君</span>
 曰：“<span class="kindle-cn-underline">龙</span>
 闻<span class="kindle-cn-underline">虞卿</span>
 欲以<span class="kindle-cn-underline">信陵君</span>
 之存<span class="kindle-cn-underline">邯郸</span>
 为君请封，有之乎？”<span class="kindle-cn-underline">平原君</span>
 曰：“然。”<span class="kindle-cn-underline">龙</span>
 曰：“此甚不可。且王举君而相<span class="kindle-cn-underline">赵</span>
 者，非以君之智能为<span class="kindle-cn-underline">赵国</span>
 无有也。割<span class="kindle-cn-underline">东武城</span>
 而封君者，非以君为有功也，而以国人无勋，乃以君为亲戚<a id="page465"></a>
 故也。君受相印不辞无能，割地不言无功者，亦自以为亲戚故也。今<span class="kindle-cn-underline">信陵君</span>
 存<span class="kindle-cn-underline">邯郸</span>
 而请封，是亲戚受城而国人计功也。此甚不可。且<span class="kindle-cn-underline">虞卿</span>
 操其两权，事成，操右券以责；事不成，以虚名德君。君必勿听也。”<span class="kindle-cn-underline">平原君</span>
 遂不听<span class="kindle-cn-underline">虞卿</span>
 。</p>
<p>
<span class="kindle-cn-underline">平原君</span>
 以<span class="kindle-cn-underline">赵孝成王</span>
 十五年卒。子孙代，后竟与<span class="kindle-cn-underline">赵</span>
 俱亡。</p>
<p>
<span class="kindle-cn-underline">平原君</span>
 厚待<span class="kindle-cn-underline">公孙龙</span>
 。<span class="kindle-cn-underline">公孙龙</span>
 善为坚白之辩，及<span class="kindle-cn-underline">邹衍</span>
 过<span class="kindle-cn-underline">赵</span>
 言至道，乃绌<span class="kindle-cn-underline">公孙龙</span>
 。<br/>
<br/>
</p>
<p>
<span class="kindle-cn-underline">虞卿</span>
 者，游说之士也。蹑<img class="kindle-cn-inline-character" src="Image00111.jpg" alt="" />
 檐簦说<span class="kindle-cn-underline">赵孝成王</span>
 。一见，赐黄金百镒，白璧一双；再见，为<span class="kindle-cn-underline">赵</span>
 上卿，故号为<span class="kindle-cn-underline">虞卿</span>
 。</p>
<p>
<span class="kindle-cn-underline">秦赵</span>
 战于<span class="kindle-cn-underline">长平</span>
 ，<span class="kindle-cn-underline">赵</span>
 不胜，亡一都尉。<span class="kindle-cn-underline">赵王</span>
 召<span class="kindle-cn-underline">楼昌</span>
 与<span class="kindle-cn-underline">虞卿</span>
 曰：“军战不胜，尉复死，寡人使束甲而趋之，何如？”<span class="kindle-cn-underline">楼昌</span>
 曰：“无益也，不如发重使为媾。”<span class="kindle-cn-underline">虞卿</span>
 曰：“<span class="kindle-cn-underline">昌</span>
 言媾者，以为不媾军必破也。而制媾者在<span class="kindle-cn-underline">秦</span>
 。且王之论<span class="kindle-cn-underline">秦</span>
 也，欲破<span class="kindle-cn-underline">赵</span>
 之军乎，不邪？”王曰：“<span class="kindle-cn-underline">秦</span>
 不遗馀力矣，必且欲破<span class="kindle-cn-underline">赵</span>
 军。”<span class="kindle-cn-underline">虞卿</span>
 曰：“王听臣，发使出重宝以附<span class="kindle-cn-underline">楚</span>
 、<span class="kindle-cn-underline">魏</span>
 ，<span class="kindle-cn-underline">楚</span>
 、<span class="kindle-cn-underline">魏</span>
 欲得王之重宝，必内吾使。<span class="kindle-cn-underline">赵</span>
 使入<span class="kindle-cn-underline">楚</span>
 、<span class="kindle-cn-underline">魏</span>
 ，<span class="kindle-cn-underline">秦</span>
 必疑天下之合从，且必恐。如此，则媾乃可为也。”<span class="kindle-cn-underline">赵王</span>
 不听，与<span class="kindle-cn-underline">平阳君</span>
 为媾，发<span class="kindle-cn-underline">郑朱</span>
 入<span class="kindle-cn-underline">秦</span>
 。<span class="kindle-cn-underline">秦</span>
 内之。<span class="kindle-cn-underline">赵王</span>
 召<span class="kindle-cn-underline">虞卿</span>
 曰：“寡人使<span class="kindle-cn-underline">平阳君</span>
 为媾于<span class="kindle-cn-underline">秦</span>
 ，<span class="kindle-cn-underline">秦</span>
 已内<span class="kindle-cn-underline">郑朱</span>
 矣，卿以为奚如？”<span class="kindle-cn-underline">虞卿</span>
 对曰：“王不得媾，军必破矣。天下贺战胜者皆在<span class="kindle-cn-underline">秦</span>
 矣。<span class="kindle-cn-underline">郑朱</span>
 ，贵人也，入<span class="kindle-cn-underline">秦</span>
 ，<span class="kindle-cn-underline">秦王</span>
 与<span class="kindle-cn-underline">应侯</span>
 必显重以示天下。<span class="kindle-cn-underline">楚</span>
 、<span class="kindle-cn-underline">魏</span>
 以<span class="kindle-cn-underline">赵</span>
 为媾，必不救王。<span class="kindle-cn-underline">秦</span>
 知天下不救王，则媾不可得成也。”<span class="kindle-cn-underline">应侯</span>
 果显<span class="kindle-cn-underline">郑朱</span>
 以示天下贺战胜者，终不肯媾。<span class="kindle-cn-underline">长平</span>
 大败，遂围<span class="kindle-cn-underline">邯郸</span>
 ，为天下笑。<br/>
<br/>
</p>
<p>
<span class="kindle-cn-underline">秦</span>
 既解<span class="kindle-cn-underline">邯郸</span>
 围，而<span class="kindle-cn-underline">赵王</span>
 入朝，使<span class="kindle-cn-underline">赵郝</span>
 约事于<span class="kindle-cn-underline">秦</span>
 ，割六县而媾。<span class="kindle-cn-underline">虞卿</span>
 谓<span class="kindle-cn-underline">赵王</span>
 曰：“<span class="kindle-cn-underline">秦</span>
 之攻王也，倦而归乎？王以其力尚能进，爱王而弗攻乎？”王曰：“<span class="kindle-cn-underline">秦</span>
 之攻我也，不遗馀力矣，必以倦而归也。”<span class="kindle-cn-underline">虞卿</span>
 曰：“<span class="kindle-cn-underline">秦</span>
 以其力攻其所不能取，倦而归，王又以其力之所不能取以送之，是助<span class="kindle-cn-underline">秦</span>
 自攻也。来年<span class="kindle-cn-underline">秦</span>
 复攻王，王无救矣。”王以<span class="kindle-cn-underline">虞卿</span>
 之言告<span class="kindle-cn-underline">赵郝</span>
 。<span class="kindle-cn-underline">赵郝</span>
 曰：“<span class="kindle-cn-underline">虞卿</span>
 诚能尽<span class="kindle-cn-underline">秦</span>
 力之所至乎？诚知<span class="kindle-cn-underline">秦</span>
 力之所不能进，此弹丸之地弗予，令<span class="kindle-cn-underline">秦</span>
 来年复攻王，王得无割其内而媾乎？”王曰：“请听子割矣，子能必使来年<span class="kindle-cn-underline">秦</span>
 之不复攻我乎？”<span class="kindle-cn-underline">赵郝</span>
 对曰：“此非臣之所敢任也。他日<span class="kindle-cn-underline">三晋</span>
 之交于<span class="kindle-cn-underline">秦</span>
 ，相善也。今<span class="kindle-cn-underline">秦</span>
 善<span class="kindle-cn-underline">韩</span>
 、<span class="kindle-cn-underline">魏</span>
 而攻王，王之所以事<span class="kindle-cn-underline">秦</span>
 必不如<span class="kindle-cn-underline">韩</span>
 、<span class="kindle-cn-underline">魏</span>
 也。今臣为足下解负亲之攻，开关通币，齐交<span class="kindle-cn-underline">韩</span>
 、<span class="kindle-cn-underline">魏</span>
 ，至来年而王独取攻于<span class="kindle-cn-underline">秦</span>
 ，此王之所以事<span class="kindle-cn-underline">秦</span>
 必在<span class="kindle-cn-underline">韩</span>
 、<span class="kindle-cn-underline">魏</span>
 之后也。此非臣之所敢任也。”</p>
<p><a id="page466"></a>
 王以告<span class="kindle-cn-underline">虞卿</span>
 。<span class="kindle-cn-underline">虞卿</span>
 对曰；“<span class="kindle-cn-underline">郝</span>
 言‘不媾，来年<span class="kindle-cn-underline">秦</span>
 复攻王，王得无割其内而媾乎’。今媾，<span class="kindle-cn-underline">郝</span>
 又以不能必<span class="kindle-cn-underline">秦</span>
 之不复攻也。今虽割六城，何益！来年复攻，又割其力之所不能取而媾，此自尽之术也，不如无媾。<span class="kindle-cn-underline">秦</span>
 虽善攻，不能取六县；<span class="kindle-cn-underline">赵</span>
 虽不能守，终不失六城。<span class="kindle-cn-underline">秦</span>
 倦而归，兵必罢。我以六城收天下以攻罢<span class="kindle-cn-underline">秦</span>
 ，是我失之于天下而取偿于<span class="kindle-cn-underline">秦</span>
 也。吾国尚利，孰与坐而割地，自弱以强<span class="kindle-cn-underline">秦</span>
 哉？今<span class="kindle-cn-underline">郝</span>
 曰‘<span class="kindle-cn-underline">秦</span>
 善<span class="kindle-cn-underline">韩</span>
 、<span class="kindle-cn-underline">魏</span>
 而攻<span class="kindle-cn-underline">赵</span>
 者，必王之事<span class="kindle-cn-underline">秦</span>
 不如<span class="kindle-cn-underline">韩</span>
 、<span class="kindle-cn-underline">魏</span>
 也’，是使王岁以六城事<span class="kindle-cn-underline">秦</span>
 也，即坐而城尽。来年<span class="kindle-cn-underline">秦</span>
 复求割地，王将与之乎？弗与，是弃前功而挑<span class="kindle-cn-underline">秦</span>
 祸也；与之，则无地而给之。语曰‘强者善攻，弱者不能守’。今坐而听<span class="kindle-cn-underline">秦</span>
 ，<span class="kindle-cn-underline">秦</span>
 兵不弊而多得地，是强<span class="kindle-cn-underline">秦</span>
 而弱<span class="kindle-cn-underline">赵</span>
 也。以益强之<span class="kindle-cn-underline">秦</span>
 而割愈弱之<span class="kindle-cn-underline">赵</span>
 ，其计故不止矣。且王之地有尽而<span class="kindle-cn-underline">秦</span>
 之求无已，以有尽之地而给无已之求，其势必无<span class="kindle-cn-underline">赵</span>
 矣。”</p>
<p>
<span class="kindle-cn-underline">赵王</span>
 计未定，<span class="kindle-cn-underline">楼缓</span>
 从<span class="kindle-cn-underline">秦</span>
 来，<span class="kindle-cn-underline">赵王</span>
 与<span class="kindle-cn-underline">楼缓</span>
 计之，曰：“予<span class="kindle-cn-underline">秦</span>
 地如毋予，孰吉？”<span class="kindle-cn-underline">缓</span>
 辞让曰：“此非臣之所能知也。”王曰：“虽然，试言公之私。”<span class="kindle-cn-underline">楼缓</span>
 对曰：“王亦闻夫<span class="kindle-cn-underline">公甫文伯</span>
 母乎？<span class="kindle-cn-underline">公甫文伯</span>
 仕于<span class="kindle-cn-underline">鲁</span>
 ，病死，女子为自杀于房中者二人。其母闻之，弗哭也。其相室曰：‘焉有子死而弗哭者乎？’其母曰：‘<span class="kindle-cn-underline">孔子</span>
 ，贤人也，逐于<span class="kindle-cn-underline">鲁</span>
 ，而是人不随也。今死而妇人为之自杀者二人，若是者必其于长者薄而于妇人厚也。’故从母言之，是为贤母；从妻言之，是必不免为妒妻。故其言一也，言者异则人心变矣。今臣新从<span class="kindle-cn-underline">秦</span>
 来而言勿予，则非计也；言予之，恐王以臣为为<span class="kindle-cn-underline">秦</span>
 也：故不敢对。使臣得为大王计，不如予之。”王曰：“诺。”</p>
<p>
<span class="kindle-cn-underline">虞卿</span>
 闻之，入见王曰：“此饰说也，王慎勿予！”<span class="kindle-cn-underline">楼缓</span>
 闻之，往见王。王又以<span class="kindle-cn-underline">虞卿</span>
 之言告<span class="kindle-cn-underline">楼缓</span>
 。<span class="kindle-cn-underline">楼缓</span>
 对曰：“不然。<span class="kindle-cn-underline">虞卿</span>
 得其一，不得其二。夫<span class="kindle-cn-underline">秦赵</span>
 构难而天下皆说，何也？曰‘吾且因强而乘弱矣’。今<span class="kindle-cn-underline">赵</span>
 兵困于<span class="kindle-cn-underline">秦</span>
 ，天下之贺战胜者则必尽在于<span class="kindle-cn-underline">秦</span>
 矣。故不如亟割地为和，以疑天下而慰<span class="kindle-cn-underline">秦</span>
 之心。不然，天下将因<span class="kindle-cn-underline">秦</span>
 之怒，乘<span class="kindle-cn-underline">赵</span>
 之弊，瓜分之。<span class="kindle-cn-underline">赵</span>
 且亡，何<span class="kindle-cn-underline">秦</span>
 之图乎？故曰<span class="kindle-cn-underline">虞卿</span>
 得其一，不得其二。愿王以此决之，勿复计也。”</p>
<p>
<span class="kindle-cn-underline">虞卿</span>
 闻之，往见王曰：“危哉<span class="kindle-cn-underline">楼子</span>
 之所以为<span class="kindle-cn-underline">秦</span>
 者，是愈疑天下，而何慰<span class="kindle-cn-underline">秦</span>
 之心哉？独不言其示天下弱乎？且臣言勿予者，非固勿予而已也。<span class="kindle-cn-underline">秦</span>
 索六城于王，而王以六城赂<span class="kindle-cn-underline">齐</span>
 。<span class="kindle-cn-underline">齐</span>
 ，<span class="kindle-cn-underline">秦</span>
 之深仇也，得王之六城，并力西击<span class="kindle-cn-underline">秦</span>
 ，<span class="kindle-cn-underline">齐</span>
 之听王，不待辞之毕也。则是王失之于<span class="kindle-cn-underline">齐</span>
 而取偿于<span class="kindle-cn-underline">秦</span>
 也。而<span class="kindle-cn-underline">齐</span>
 、<span class="kindle-cn-underline">赵</span>
 之深仇可以报矣，而示天下有能为也。王以此发声，兵未窥于境，臣见<span class="kindle-cn-underline">秦</span>
 之重赂至<span class="kindle-cn-underline">赵</span>
 而反媾于王也。从<span class="kindle-cn-underline">秦</span>
 为媾，<span class="kindle-cn-underline">韩</span>
 、<span class="kindle-cn-underline">魏</span>
 闻之，必尽重王；重王，必出重宝以先于王，则是王一举而结三国之亲，而与<span class="kindle-cn-underline">秦</span>
 易道也。”<span class="kindle-cn-underline">赵王</span>
 曰：“善。”<a id="page467"></a>
 则使<span class="kindle-cn-underline">虞卿</span>
 东见<span class="kindle-cn-underline">齐王</span>
 ，与之谋<span class="kindle-cn-underline">秦</span>
 。<span class="kindle-cn-underline">虞卿</span>
 未返，<span class="kindle-cn-underline">秦</span>
 使者已在<span class="kindle-cn-underline">赵</span>
 矣。<span class="kindle-cn-underline">楼缓</span>
 闻之，亡去。<span class="kindle-cn-underline">赵</span>
 于是封<span class="kindle-cn-underline">虞卿</span>
 以一城。</p>
<p>居顷之，而<span class="kindle-cn-underline">魏</span>
 请为从。<span class="kindle-cn-underline">赵孝成王</span>
 召<span class="kindle-cn-underline">虞卿</span>
 谋。过<span class="kindle-cn-underline">平原君</span>
 ，<span class="kindle-cn-underline">平原君</span>
 曰：“愿卿之论从也。”<span class="kindle-cn-underline">虞卿</span>
 入见王。王曰：“<span class="kindle-cn-underline">魏</span>
 请为从。”对曰：“<span class="kindle-cn-underline">魏</span>
 过。”王曰：“寡人固未之许。”对曰：“王过。”王曰：“<span class="kindle-cn-underline">魏</span>
 请从，卿曰<span class="kindle-cn-underline">魏</span>
 过，寡人未之许，又曰寡人过，然则从终不可乎？”对曰：“臣闻小国之与大国从事也，有利则大国受其福，有败则小国受其祸。今<span class="kindle-cn-underline">魏</span>
 以小国请其祸，而王以大国辞其福，臣故曰王过，<span class="kindle-cn-underline">魏</span>
 亦过。窃以为从便。”王曰：“善。”乃合<span class="kindle-cn-underline">魏</span>
 为从。</p>
<p>
<span class="kindle-cn-underline">虞卿</span>
 既以<span class="kindle-cn-underline">魏齐</span>
 之故，不重万户侯卿相之印，与<span class="kindle-cn-underline">魏齐</span>
 间行，卒去<span class="kindle-cn-underline">赵</span>
 ，困于<span class="kindle-cn-underline">梁</span>
 。<span class="kindle-cn-underline">魏齐</span>
 已死，不得意，乃著书，上采<span class="kindle-cn-quxian">春秋</span>
 ，下观近世，曰<span class="kindle-cn-quxian">节义</span>
 、<span class="kindle-cn-quxian">称号</span>
 、<span class="kindle-cn-quxian">揣摩</span>
 、<span class="kindle-cn-quxian">政谋</span>
 ，凡八篇，以刺讥国家得失，世传之曰<span class="kindle-cn-quxian">虞氏春秋</span>
 。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">平原君</span>
 ，翩翩浊世之佳公子也，然未睹大体。鄙语曰“利令智昏”，<span class="kindle-cn-underline">平原君</span>
 贪<span class="kindle-cn-underline">冯亭</span>
 邪说，使<span class="kindle-cn-underline">赵</span>
 陷<span class="kindle-cn-underline">长平</span>
 兵四十馀万众，<span class="kindle-cn-underline">邯郸</span>
 几亡。<span class="kindle-cn-underline">虞卿</span>
 料事揣情，为<span class="kindle-cn-underline">赵</span>
 画策，何其工也！及不忍<span class="kindle-cn-underline">魏齐</span>
 ，卒困于<span class="kindle-cn-underline">大梁</span>
 。庸夫且知其不可，况贤人乎？然<span class="kindle-cn-underline">虞卿</span>
 非穷愁，亦不能著书以自见于后世云。</p>
</div>
</body>
</html>
