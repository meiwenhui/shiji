<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷八十四屈原贾生列传第二十四</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page505"></a>
 史记卷八十四<br/>
屈原贾生列传第二十四</h1>
<p>
<span class="kindle-cn-underline">屈原</span>
 者，名<span class="kindle-cn-underline">平</span>
 ，<span class="kindle-cn-underline">楚</span>
 之同姓也。为<span class="kindle-cn-underline">楚怀王</span>
 左徒。博闻强志，明于治乱，娴于辞令。入则与王图议国事，以出号令；出则接遇宾客，应对诸侯。王甚任之。</p>
<p>
<span class="kindle-cn-underline">上官大夫</span>
 与之同列，争宠而心害其能。<span class="kindle-cn-underline">怀王</span>
 使<span class="kindle-cn-underline">屈原</span>
 造为宪令，<span class="kindle-cn-underline">屈平</span>
 属草槁未定。<span class="kindle-cn-underline">上官大夫</span>
 见而欲夺之，<span class="kindle-cn-underline">屈平</span>
 不与，因谗之曰：“王使<span class="kindle-cn-underline">屈平</span>
 为令，众莫不知，每一令出，<span class="kindle-cn-underline">平</span>
 伐其功，以为‘非我莫能为’也。”王怒而疏<span class="kindle-cn-underline">屈平</span>
 。</p>
<p>
<span class="kindle-cn-underline">屈平</span>
 疾王听之不聪也，谗谄之蔽明也，邪曲之害公也，方正之不容也，故忧愁幽思而作<span class="kindle-cn-quxian">离骚</span>
 。离骚者，犹离忧也。夫天者，人之始也；父母者，人之本也。人穷则反本，故劳苦倦极，未尝不呼天也；疾痛惨怛，未尝不呼父母也。<span class="kindle-cn-underline">屈平</span>
 正道直行，竭忠尽智以事其君，谗人间之，可谓穷矣。信而见疑，忠而被谤，能无怨乎？<span class="kindle-cn-underline">屈平</span>
 之作<span class="kindle-cn-quxian">离骚</span>
 ，盖自怨生也。<span class="kindle-cn-quxian">国风</span>
 好色而不淫，<span class="kindle-cn-quxian">小雅</span>
 怨诽而不乱。若<span class="kindle-cn-quxian">离骚</span>
 者，可谓兼之矣。上称<span class="kindle-cn-underline">帝喾</span>
 ，下道<span class="kindle-cn-underline">齐桓</span>
 ，中述<span class="kindle-cn-underline">汤武</span>
 ，以刺世事。明道德之广崇，治乱之条贯，靡不毕见。其文约，其辞微，其志洁，其行廉，其称文小而其指极大，举类迩而见义远。其志洁，故其称物芳。其行廉，故死而不容。自疏濯淖污泥之中，蝉蜕于浊秽，以浮游尘埃之外，不获世之滋垢，皭然泥而不滓者也。推此志也，虽与日月争光可也。</p>
<p>
<span class="kindle-cn-underline">屈平</span>
 既绌，其后<span class="kindle-cn-underline">秦</span>
 欲伐<span class="kindle-cn-underline">齐</span>
 ，<span class="kindle-cn-underline">齐</span>
 与<span class="kindle-cn-underline">楚</span>
 从亲，<span class="kindle-cn-underline">惠王</span>
 患之，乃令<span class="kindle-cn-underline">张仪</span>
 佯去<span class="kindle-cn-underline">秦</span>
 ，厚币委质事<span class="kindle-cn-underline">楚</span>
 ，曰：“<span class="kindle-cn-underline">秦</span>
 甚憎<span class="kindle-cn-underline">齐</span>
 ，<span class="kindle-cn-underline">齐</span>
 与<span class="kindle-cn-underline">楚</span>
 从亲，<span class="kindle-cn-underline">楚</span>
 诚能绝<span class="kindle-cn-underline">齐</span>
 ，<span class="kindle-cn-underline">秦</span>
 愿献<span class="kindle-cn-underline">商</span>
 、<span class="kindle-cn-underline">於</span>
 之地六百里。”<span class="kindle-cn-underline">楚怀王</span>
 贪而信<span class="kindle-cn-underline">张仪</span>
 ，遂绝<span class="kindle-cn-underline">齐</span>
 ，使使如<span class="kindle-cn-underline">秦</span>
 受地。<span class="kindle-cn-underline">张仪</span>
 诈之曰：“<span class="kindle-cn-underline">仪</span>
 与王约六里，不闻六百里。”<span class="kindle-cn-underline">楚</span>
 使怒去，归告<span class="kindle-cn-underline">怀王</span>
 。<span class="kindle-cn-underline">怀王</span>
 怒，大兴师伐<span class="kindle-cn-underline">秦</span>
 。<span class="kindle-cn-underline">秦</span>
 发兵击之，大破<span class="kindle-cn-underline">楚师</span>
 于<span class="kindle-cn-underline">丹</span>
 、<span class="kindle-cn-underline">淅</span>
 ，斩首八万，虏<span class="kindle-cn-underline">楚</span>
 将<span class="kindle-cn-underline">屈匄</span>
 ，遂取<span class="kindle-cn-underline">楚</span>
 之<span class="kindle-cn-underline">汉中</span>
 地。<span class="kindle-cn-underline">怀王</span>
 乃悉发国中兵以深入击<span class="kindle-cn-underline">秦</span>
 ，战于<span class="kindle-cn-underline">蓝田</span>
 。<span class="kindle-cn-underline">魏</span>
 闻之，袭<span class="kindle-cn-underline">楚</span>
 至<span class="kindle-cn-underline">邓</span>
 。<span class="kindle-cn-underline">楚</span>
 兵惧，自<span class="kindle-cn-underline">秦</span>
 归。而<span class="kindle-cn-underline">齐</span>
 竟怒不救<span class="kindle-cn-underline">楚</span>
 ，<span class="kindle-cn-underline">楚</span>
 大困。</p>
<p>明年，<span class="kindle-cn-underline">秦</span>
 割<span class="kindle-cn-underline">汉中</span>
 地与<span class="kindle-cn-underline">楚</span>
 以和。<span class="kindle-cn-underline">楚王</span>
 曰：“不愿得地，愿得<span class="kindle-cn-underline">张仪</span>
 而甘心<a id="page506"></a>
 焉。”<span class="kindle-cn-underline">张仪</span>
 闻，乃曰：“以一<span class="kindle-cn-underline">仪</span>
 而当<span class="kindle-cn-underline">汉中</span>
 地，臣请往如<span class="kindle-cn-underline">楚</span>
 。”如<span class="kindle-cn-underline">楚</span>
 ，又因厚币用事者臣<span class="kindle-cn-underline">靳尚</span>
 ，而设诡辩于<span class="kindle-cn-underline">怀王</span>
 之宠姬<span class="kindle-cn-underline">郑袖</span>
 。<span class="kindle-cn-underline">怀王</span>
 竟听<span class="kindle-cn-underline">郑袖</span>
 ，复释去<span class="kindle-cn-underline">张仪</span>
 。是时<span class="kindle-cn-underline">屈平</span>
 既疏，不复在位，使于<span class="kindle-cn-underline">齐</span>
 ，顾反，谏<span class="kindle-cn-underline">怀王</span>
 曰：“何不杀<span class="kindle-cn-underline">张仪</span>
 ？”<span class="kindle-cn-underline">怀王</span>
 悔，追<span class="kindle-cn-underline">张仪</span>
 不及。</p>
<p>其后诸侯共击<span class="kindle-cn-underline">楚</span>
 ，大破之，杀其将<span class="kindle-cn-underline">唐眜</span>
 。</p>
<p>时<span class="kindle-cn-underline">秦昭王</span>
 与<span class="kindle-cn-underline">楚</span>
 婚，欲与<span class="kindle-cn-underline">怀王</span>
 会。<span class="kindle-cn-underline">怀王</span>
 欲行，<span class="kindle-cn-underline">屈平</span>
 曰：“<span class="kindle-cn-underline">秦</span>
 虎狼之国，不可信，不如毋行。”<span class="kindle-cn-underline">怀王</span>
 稚子<span class="kindle-cn-underline">子兰</span>
 劝王行：“奈何绝<span class="kindle-cn-underline">秦</span>
 欢！”<span class="kindle-cn-underline">怀王</span>
 卒行。入<span class="kindle-cn-underline">武关</span>
 ，<span class="kindle-cn-underline">秦</span>
 伏兵绝其后，因留<span class="kindle-cn-underline">怀王</span>
 ，以求割地。<span class="kindle-cn-underline">怀王</span>
 怒，不听。亡走<span class="kindle-cn-underline">赵</span>
 ，<span class="kindle-cn-underline">赵</span>
 不内。复之<span class="kindle-cn-underline">秦</span>
 ，竟死于<span class="kindle-cn-underline">秦</span>
 而归葬。</p>
<p>长子<span class="kindle-cn-underline">顷襄王</span>
 立，以其弟<span class="kindle-cn-underline">子兰</span>
 为令尹。<span class="kindle-cn-underline">楚</span>
 人既咎<span class="kindle-cn-underline">子兰</span>
 以劝<span class="kindle-cn-underline">怀王</span>
 入<span class="kindle-cn-underline">秦</span>
 而不反也。</p>
<p>
<span class="kindle-cn-underline">屈平</span>
 既嫉之，虽放流，眷顾<span class="kindle-cn-underline">楚国</span>
 ，系心<span class="kindle-cn-underline">怀王</span>
 ，不忘欲反，冀幸君之一悟，俗之一改也。其存君兴国而欲反覆之，一篇之中三致志焉。然终无可奈何，故不可以反，卒以此见<span class="kindle-cn-underline">怀王</span>
 之终不悟也。人君无愚智贤不肖，莫不欲求忠以自为，举贤以自佐，然亡国破家相随属，而圣君治国累世而不见者，其所谓忠者不忠，而所谓贤者不贤也。<span class="kindle-cn-underline">怀王</span>
 以不知忠臣之分，故内惑于<span class="kindle-cn-underline">郑袖</span>
 ，外欺于<span class="kindle-cn-underline">张仪</span>
 ，疏<span class="kindle-cn-underline">屈平</span>
 而信<span class="kindle-cn-underline">上官大夫</span>
 、<span class="kindle-cn-underline">令尹子兰</span>
 。兵挫地削，亡其六郡，身客死于<span class="kindle-cn-underline">秦</span>
 ，为天下笑。此不知人之祸也。<span class="kindle-cn-quxian">易</span>
 曰：“井泄不食，为我心恻，可以汲。王明，并受其福。”王之不明，岂足福哉！</p>
<p>
<span class="kindle-cn-underline">令尹子兰</span>
 闻之大怒，卒使<span class="kindle-cn-underline">上官大夫</span>
 短<span class="kindle-cn-underline">屈原</span>
 于<span class="kindle-cn-underline">顷襄王</span>
 ，<span class="kindle-cn-underline">顷襄王</span>
 怒而迁之。<br/>
<br/>
</p>
<p>
<span class="kindle-cn-underline">屈原</span>
 至于江滨，被发行吟泽畔。颜色憔悴，形容枯槁。渔父见而问之曰：“子非三闾大夫欤？何故而至此？”<span class="kindle-cn-underline">屈原</span>
 曰：“举世混浊而我独清，众人皆醉而我独醒，是以见放。”渔父曰：“夫圣人者，不凝滞于物而能与世推移。举世混浊，何不随其流而扬其波？众人皆醉，何不<img class="kindle-cn-inline-character" src="Image00119.jpg" alt="" />
 其糟而啜其醨？何故怀瑾握瑜而自令见放为？”<span class="kindle-cn-underline">屈原</span>
 曰：“吾闻之，新沐者必弹冠，新浴者必振衣，人又谁能以身之察察，受物之汶汶者乎！宁赴常流而葬乎江鱼腹中耳，又安能以皓皓之白而蒙世俗之温蠖乎！”</p>
<p>乃作<span class="kindle-cn-quxian">怀沙</span>
 之赋。其辞曰：</p>
<div class="kindle-cn-para-2em-indent">
<p>陶陶孟夏兮，草木莽莽。伤怀永哀兮，汩徂南土。胸兮窈窈，孔静幽墨。冤结纡轸兮，离愍之长鞠；抚情效志兮，俯屈以自抑。</p>
<p>刓方以为圜兮，常度未替，易初本由兮，君子所鄙。章画职墨兮，<a id="page507"></a>
 前度未改；内直质重兮，大人所盛。巧匠不斲兮，孰察其揆正？玄文幽处兮，矇谓之不章；<span class="kindle-cn-underline">离娄</span>
 微睇兮，瞽以为无明。变白而为黑兮，倒上以为下。凤皇在笯兮，鸡雉翔舞。同糅玉石兮，一概而相量。夫党人之鄙妒兮，羌不知吾所臧。</p>
<p>任重载盛兮，陷滞而不济；怀瑾握瑜兮，穷不得余所示。邑犬群吠兮，吠所怪也；诽骏疑桀兮，固庸态也。文质疏内兮，众不知吾之异采；材朴委积兮，莫知余之所有。重仁袭义兮，谨厚以为丰；<span class="kindle-cn-underline">重华</span>
 不可牾兮，孰知余之从容！古固有不并兮，岂知其故也？<span class="kindle-cn-underline">汤禹</span>
 久远兮，邈不可慕也。惩违改忿兮，抑心而自强；离湣而不迁兮，愿志之有象。进路北次兮，日昧昧其将暮；含忧虞哀兮，限之以大故。</p>
<p>乱曰：浩浩<span class="kindle-cn-underline">沅</span>
 、<span class="kindle-cn-underline">湘</span>
 兮，分流汩兮。修路幽拂兮，道远忽兮。曾唫恒悲兮，永叹慨兮。世既莫吾知兮，人心不可谓兮。怀情抱质兮，独无匹兮。<span class="kindle-cn-underline">伯乐</span>
 既殁兮，骥将焉程兮？人生禀命兮，各有所错兮。定心广志，余何畏惧兮？曾伤爰哀，永叹喟兮。世溷不吾知，心不可谓兮。知死不可让兮，愿勿爱兮。明以告君子兮，吾将以为类兮。</p>
<p class="kindle-cn-noindent">于是怀石遂自沉<span class="kindle-cn-underline">汨罗</span>
 以死。</p>
</div>
<p>
<span class="kindle-cn-underline">屈原</span>
 既死之后，<span class="kindle-cn-underline">楚</span>
 有<span class="kindle-cn-underline">宋玉</span>
 、<span class="kindle-cn-underline">唐勒</span>
 、<span class="kindle-cn-underline">景差</span>
 之徒者，皆好辞而以赋见称；然皆祖<span class="kindle-cn-underline">屈原</span>
 之从容辞令，终莫敢直谏。其后<span class="kindle-cn-underline">楚</span>
 日以削，数十年竟为<span class="kindle-cn-underline">秦</span>
 所灭。</p>
<p>自<span class="kindle-cn-underline">屈原</span>
 沉<span class="kindle-cn-underline">汨罗</span>
 后百有馀年，<span class="kindle-cn-underline">汉</span>
 有<span class="kindle-cn-underline">贾生</span>
 ，为<span class="kindle-cn-underline">长沙王</span>
 太傅，过<span class="kindle-cn-underline">湘水</span>
 ，投书以吊<span class="kindle-cn-underline">屈原</span>
 。<br/>
<br/>
</p>
<p>
<span class="kindle-cn-underline">贾生</span>
 名<span class="kindle-cn-underline">谊</span>
 ，<span class="kindle-cn-underline">雒阳</span>
 人也。年十八，以能诵诗属书闻于郡中。<span class="kindle-cn-underline">吴廷尉</span>
 为<span class="kindle-cn-underline">河南</span>
 守，闻其秀才，召置门下，甚幸爱。<span class="kindle-cn-underline">孝文皇帝</span>
 初立，闻<span class="kindle-cn-underline">河南</span>
 守<span class="kindle-cn-underline">吴公</span>
 治平为天下第一，故与<span class="kindle-cn-underline">李斯</span>
 同邑而常学事焉，乃征为廷尉。廷尉乃言<span class="kindle-cn-underline">贾生</span>
 年少，颇通诸子百家之书。<span class="kindle-cn-underline">文帝</span>
 召以为博士。</p>
<p>是时<span class="kindle-cn-underline">贾生</span>
 年二十馀，最为少。每诏令议下，诸老先生不能言，<span class="kindle-cn-underline">贾生</span>
 尽为之对，人人各如其意所欲出。诸生于是乃以为能不及也。<span class="kindle-cn-underline">孝文帝</span>
 说之，超迁，一岁中至太中大夫。</p>
<p>
<span class="kindle-cn-underline">贾生</span>
 以为<span class="kindle-cn-underline">汉</span>
 兴至<span class="kindle-cn-underline">孝文</span>
 二十馀年，天下和洽，而固当改正朔，易服色，法制度，定官名，兴礼乐，乃悉草具其事仪法，色尚黄，数用五，为官名，悉更<span class="kindle-cn-underline">秦</span>
 之法。<span class="kindle-cn-underline">孝文帝</span>
 初即位，谦让未遑也。诸律令所更定，及列侯悉就国，其说皆自<span class="kindle-cn-underline">贾生</span>
 发之。于是天子议以为<span class="kindle-cn-underline">贾生</span>
 任公卿之位。<span class="kindle-cn-underline">绛</span>
 、<span class="kindle-cn-underline">灌</span>
 、<span class="kindle-cn-underline">东阳侯</span>
 、<span class="kindle-cn-underline">冯敬</span>
 之属尽害之，乃短<span class="kindle-cn-underline">贾生</span>
 曰：“<span class="kindle-cn-underline">雒阳</span>
 之人，年少初学，专欲擅权，纷乱诸事。”<a id="page508"></a>
 于是天子后亦疏之，不用其议，乃以<span class="kindle-cn-underline">贾生</span>
 为<span class="kindle-cn-underline">长沙王</span>
 太傅。<br/>
<br/>
</p>
<p>
<span class="kindle-cn-underline">贾生</span>
 既辞往行，闻<span class="kindle-cn-underline">长沙</span>
 卑湿，自以寿不得长，又以適去，意不自得。及渡<span class="kindle-cn-underline">湘水</span>
 ，为赋以吊<span class="kindle-cn-underline">屈原</span>
 。其辞曰：</p>
<div class="kindle-cn-para-2em-indent">
<p>共承嘉惠兮，俟罪<span class="kindle-cn-underline">长沙</span>
 。侧闻<span class="kindle-cn-underline">屈原</span>
 兮，自沈<span class="kindle-cn-underline">汨罗</span>
 。造托<span class="kindle-cn-underline">湘</span>
 流兮，敬吊先生。遭世罔极兮，乃陨厥身。呜呼哀哉，逢时不祥！鸾凤伏窜兮，鸱枭翱翔。阘茸尊显兮，谗谀得志；贤圣逆曳兮，方正倒植。世谓<span class="kindle-cn-underline">伯夷</span>
 贪兮，谓<span class="kindle-cn-underline">盗跖</span>
 廉；莫邪为顿兮，铅刀为铦。于嗟嚜嚜兮，生之无故！斡弃<span class="kindle-cn-underline">周</span>
 鼎兮宝康瓠，腾驾疲牛兮骖蹇鲈，骥垂两耳兮服盐车。章甫荐屦兮，渐不可久；嗟苦先生兮，独离此咎！</p>
<p>讯曰：已矣，国其莫我知，独堙郁兮其谁语？凤漂漂其高逝兮，夫固自缩而远去。袭九渊之神龙兮，沕深潜以自珍。弥融爚以隐处兮，夫岂从蚁与蛭蚓？所贵圣人之神德兮，远浊世而自藏。使骐骥可得系羁兮，岂云异夫犬羊！般纷纷其离此尤兮，亦夫子之辜也！瞝九州而相君兮，何必怀此都也？凤皇翔于千仞之上兮，览德辉而下之；见细德之险征兮，摇增翮逝而去之。彼寻常之污渎兮，岂能容吞舟之鱼！横江湖之鳣<img class="kindle-cn-inline-character" src="Image00120.jpg" alt="" />
 兮，固将制于蚁蝼。</p>
</div>
<p>
<span class="kindle-cn-underline">贾生</span>
 为<span class="kindle-cn-underline">长沙王</span>
 太傅三年，有鸮飞入<span class="kindle-cn-underline">贾生</span>
 舍，止于坐隅。<span class="kindle-cn-underline">楚</span>
 人命鸮曰“服”。<span class="kindle-cn-underline">贾生</span>
 既以適居<span class="kindle-cn-underline">长沙</span>
 ，<span class="kindle-cn-underline">长沙</span>
 卑湿，自以为寿不得长，伤悼之，乃为赋以自广。其辞曰：</p>
<div class="kindle-cn-para-2em-indent">
<p>单阏之岁兮，四月孟夏，庚子日施兮，服集予舍，止于坐隅，貌甚闲暇。异物来集兮，私怪其故，发书占之兮，策言其度。曰“野鸟入处兮，主人将去”。请问于服兮：“予去何之？吉乎告我，凶言其灾。淹数之度兮，语予其期。”服乃叹息，举首奋翼，口不能言，请对以意。</p>
<p>万物变化兮，固无休息。斡流而迁兮，或推而还。形气转续兮，变化而嬗。沕穆无穷兮，胡可胜言！祸兮福所倚，福兮祸所伏；忧喜聚门兮，吉凶同域。彼<span class="kindle-cn-underline">吴</span>
 强大兮，<span class="kindle-cn-underline">夫差</span>
 以败；<span class="kindle-cn-underline">越</span>
 栖<span class="kindle-cn-underline">会稽</span>
 兮，<span class="kindle-cn-underline">句践</span>
 霸世。<span class="kindle-cn-underline">斯</span>
 游遂成兮，卒被五刑；<span class="kindle-cn-underline">傅说</span>
 胥靡兮，乃相<span class="kindle-cn-underline">武丁</span>
 。夫祸之与福兮，何异纠<img class="kindle-cn-inline-character" src="Image00120.jpg" alt="" />
 。命不可说兮，孰知其极？水激则旱兮，矢激则远。万物回薄兮，振荡相转。云蒸雨降兮，错缪相纷。大专槃物兮，坱轧无垠。天不可與虑兮，道不可与谋。迟数有命兮，恶识其时？</p>
<p>且夫天地为炉兮，造化为工；阴阳为炭兮，万物为铜。合散消息兮，安有常则；千变万化兮，未始有极。忽然为人兮，何足控抟；化为<a id="page509"></a>
 异物兮，又何足患！小知自私兮，贱彼贵我；通人大观兮，物无不可。贪夫徇财兮，烈士徇名；夸者死权兮，品庶冯生。怵迫之徒兮，或趋西东；大人不曲兮，亿变齐同。拘士系俗兮，攌如囚拘；至人遗物兮，独与道俱。众人或或兮，好恶积意；真人淡漠兮，独与道息。释知遗形兮，超然自丧；寥廓忽荒兮，与道翱翔。乘流则逝兮，得坻则止；纵躯委命兮，不私与己。其生若浮兮，其死若休；澹乎若深渊之静，泛乎若不系之舟。不以生故自宝兮，养空而浮；德人无累兮，知命不忧。细故蒂芥兮，何足以疑！</p>
</div>
<p>后岁馀，<span class="kindle-cn-underline">贾生</span>
 征见。<span class="kindle-cn-underline">孝文帝</span>
 方受釐，坐<span class="kindle-cn-underline">宣室</span>
 。上因感鬼神事，而问鬼神之本。<span class="kindle-cn-underline">贾生</span>
 因具道所以然之状。至夜半，<span class="kindle-cn-underline">文帝</span>
 前席。既罢，曰：“吾久不见<span class="kindle-cn-underline">贾生</span>
 ，自以为过之，今不及也。”居顷之，拜<span class="kindle-cn-underline">贾生</span>
 为<span class="kindle-cn-underline">梁怀王</span>
 太傅。<span class="kindle-cn-underline">梁怀王</span>
 ，<span class="kindle-cn-underline">文帝</span>
 之少子，爱，而好书，故令<span class="kindle-cn-underline">贾生</span>
 傅之。</p>
<p>
<span class="kindle-cn-underline">文帝</span>
 复封<span class="kindle-cn-underline">淮南厉王</span>
 子四人皆为列侯。<span class="kindle-cn-underline">贾生</span>
 谏，以为患之兴自此起矣。<span class="kindle-cn-underline">贾生</span>
 数上疏，言诸侯或连数郡，非古之制，可稍削之。<span class="kindle-cn-underline">文帝</span>
 不听。</p>
<p>居数年，<span class="kindle-cn-underline">怀王</span>
 骑，堕马而死，无后。<span class="kindle-cn-underline">贾生</span>
 自伤为傅无状，哭泣岁馀，亦死。<span class="kindle-cn-underline">贾生</span>
 之死时年三十三矣。及<span class="kindle-cn-underline">孝文</span>
 崩，<span class="kindle-cn-underline">孝武皇帝</span>
 立，举<span class="kindle-cn-underline">贾生</span>
 之孙二人至郡守，而<span class="kindle-cn-underline">贾嘉</span>
 最好学，世其家，与余通书。至<span class="kindle-cn-underline">孝昭</span>
 时，列为九卿。<br/>
<br/>
</p>
<p>
<span class="kindle-cn-underline">太史公</span>
 曰：余读<span class="kindle-cn-quxian">离骚</span>
 、<span class="kindle-cn-quxian">天问</span>
 、<span class="kindle-cn-quxian">招魂</span>
 、<span class="kindle-cn-quxian">哀郢</span>
 ，悲其志。适<span class="kindle-cn-underline">长沙</span>
 ，观<span class="kindle-cn-underline">屈原</span>
 所自沉渊，未尝不垂涕，想见其为人。及见<span class="kindle-cn-underline">贾生</span>
 吊之，又怪<span class="kindle-cn-underline">屈原</span>
 以彼其材，游诸侯，何国不容，而自令若是。读<span class="kindle-cn-quxian">服鸟赋</span>
 ，同死生，轻去就，又爽然自失矣。</p>
</div>
</body>
</html>
