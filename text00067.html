<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷六十三老子韩非列传第三</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page394"></a>
 史记卷六十三<br/>
老子韩非列传第三</h1>
<p>
<span class="kindle-cn-underline">老子</span>
 者，<span class="kindle-cn-underline">楚苦县厉乡曲仁里</span>
 人也，姓<span class="kindle-cn-underline">李氏</span>
 ，名<span class="kindle-cn-underline">耳</span>
 ，字<span class="kindle-cn-underline">聃</span>
 ，<span class="kindle-cn-underline">周</span>
 守藏室之史也。</p>
<p>
<span class="kindle-cn-underline">孔子</span>
 适<span class="kindle-cn-underline">周</span>
 ，将问礼于<span class="kindle-cn-underline">老子</span>
 。<span class="kindle-cn-underline">老子</span>
 曰：“子所言者，其人与骨皆已朽矣，独其言在耳。且君子得其时则驾，不得其时则蓬累而行。吾闻之，良贾深藏若虚，君子盛德，容貌若愚。去子之骄气与多欲，态色与淫志，是皆无益于子之身。吾所以告子，若是而已。”<span class="kindle-cn-underline">孔子</span>
 去，谓弟子曰：“鸟，吾知其能飞；鱼，吾知其能游；兽，吾知其能走。走者可以为罔，游者可以为纶，飞者可以为矰。至于龙吾不能知，其乘风云而上天。吾今日见<span class="kindle-cn-underline">老子</span>
 ，其犹龙邪！”</p>
<p>
<span class="kindle-cn-underline">老子</span>
 修道德，其学以自隐无名为务。居<span class="kindle-cn-underline">周</span>
 久之，见<span class="kindle-cn-underline">周</span>
 之衰，乃遂去。至关，关令<span class="kindle-cn-underline">尹喜</span>
 曰：“子将隐矣，强为我著书。”于是<span class="kindle-cn-underline">老子</span>
 乃著书上下篇，言道德之意五千馀言而去，莫知其所终。</p>
<p>或曰：<span class="kindle-cn-underline">老莱子</span>
 亦<span class="kindle-cn-underline">楚</span>
 人也，著书十五篇，言<span class="kindle-cn-underline">道家</span>
 之用，与<span class="kindle-cn-underline">孔子</span>
 同时云。</p>
<p>盖<span class="kindle-cn-underline">老子</span>
 百有六十馀岁，或言二百馀岁，以其修道而养寿也。</p>
<p>自<span class="kindle-cn-underline">孔子</span>
 死之后百二十九年，而史记<span class="kindle-cn-underline">周太史儋</span>
 见<span class="kindle-cn-underline">秦献公</span>
 曰：“始<span class="kindle-cn-underline">秦</span>
 与<span class="kindle-cn-underline">周</span>
 合，合五百岁而离，离七十岁而霸王者出焉。”或曰<span class="kindle-cn-underline">儋</span>
 即<span class="kindle-cn-underline">老子</span>
 ，或曰非也，世莫知其然否。<span class="kindle-cn-underline">老子</span>
 ，隐君子也。</p>
<p>
<span class="kindle-cn-underline">老子</span>
 之子名<span class="kindle-cn-underline">宗</span>
 ，<span class="kindle-cn-underline">宗</span>
 为<span class="kindle-cn-underline">魏</span>
 将，封于<span class="kindle-cn-underline">段干</span>
 。<span class="kindle-cn-underline">宗</span>
 子<span class="kindle-cn-underline">注</span>
 ，<span class="kindle-cn-underline">注</span>
 子<span class="kindle-cn-underline">宫</span>
 ，<span class="kindle-cn-underline">宫</span>
 玄孙<span class="kindle-cn-underline">假</span>
 ，<span class="kindle-cn-underline">假</span>
 仕于<span class="kindle-cn-underline">汉孝文帝</span>
 。而<span class="kindle-cn-underline">假</span>
 之子<span class="kindle-cn-underline">解</span>
 为<span class="kindle-cn-underline">胶西王卬</span>
 太傅，因家于<span class="kindle-cn-underline">齐</span>
 焉。</p>
<p>世之学<span class="kindle-cn-underline">老子</span>
 者则绌儒学，儒学亦绌<span class="kindle-cn-underline">老子</span>
 。“道不同不相为谋”，岂谓是邪？<span class="kindle-cn-underline">李耳</span>
 无为自化，清静自正。<br/>
<br/>
</p>
<p>
<span class="kindle-cn-underline">庄子</span>
 者，<span class="kindle-cn-underline">蒙</span>
 人也，名<span class="kindle-cn-underline">周</span>
 。<span class="kindle-cn-underline">周</span>
 尝为<span class="kindle-cn-underline">蒙漆园</span>
 吏，与<span class="kindle-cn-underline">梁惠王</span>
 、<span class="kindle-cn-underline">齐宣王</span>
 同时。其学无所不窥，然其要本归于<span class="kindle-cn-underline">老子</span>
 之言。故其著书十馀万言，大抵率寓言也。作<span class="kindle-cn-quxian">渔父</span>
 、<span class="kindle-cn-quxian">盗跖</span>
 、<span class="kindle-cn-quxian">胠箧</span>
 ，以诋訾<span class="kindle-cn-underline">孔子</span>
 之徒，以明<span class="kindle-cn-underline">老子</span>
 之术。<span class="kindle-cn-quxian">畏累虚</span>
 、<span class="kindle-cn-quxian">亢桑子</span>
 之属，皆空语无事实。然善属书离辞，指事类情，用剽剥<span class="kindle-cn-underline">儒</span>
 、<span class="kindle-cn-underline">墨</span>
 ，虽当世<a id="page395"></a>
 宿学不能自解免也。其言洸洋自恣以适己，故自王公大人不能器之。</p>
<p>
<span class="kindle-cn-underline">楚威王</span>
 闻<span class="kindle-cn-underline">庄周</span>
 贤，使使厚币迎之，许以为相。<span class="kindle-cn-underline">庄周</span>
 笑谓<span class="kindle-cn-underline">楚</span>
 使者曰：“千金，重利；卿相，尊位也。子独不见郊祭之牺牛乎？养食之数岁，衣以文绣，以入大庙。当是之时，虽欲为孤豚，岂可得乎？子亟去，无污我。我宁游戏污渎之中自快，无为有国者所羁，终身不仕，以快吾志焉。”<br/>
<br/>
</p>
<p>
<span class="kindle-cn-underline">申不害</span>
 者，<span class="kindle-cn-underline">京</span>
 人也，故<span class="kindle-cn-underline">郑</span>
 之贱臣。学术以干<span class="kindle-cn-underline">韩昭侯</span>
 ，<span class="kindle-cn-underline">昭侯</span>
 用为相。内修政教，外应诸侯，十五年。终<span class="kindle-cn-underline">申子</span>
 之身，国治兵强，无侵<span class="kindle-cn-underline">韩</span>
 者。</p>
<p>
<span class="kindle-cn-underline">申子</span>
 之学本于<span class="kindle-cn-underline">黄老</span>
 而主刑名。著书二篇，号曰<span class="kindle-cn-quxian">申子</span>
 。<br/>
<br/>
</p>
<p>
<span class="kindle-cn-underline">韩非</span>
 者，<span class="kindle-cn-underline">韩</span>
 之诸公子也。喜刑名法术之学，而其归本于<span class="kindle-cn-underline">黄老</span>
 。<span class="kindle-cn-underline">非</span>
 为人口吃，不能道说，而善著书。与<span class="kindle-cn-underline">李斯</span>
 俱事<span class="kindle-cn-underline">荀卿</span>
 ，<span class="kindle-cn-underline">斯</span>
 自以为不如<span class="kindle-cn-underline">非</span>
 。</p>
<p>
<span class="kindle-cn-underline">非</span>
 见<span class="kindle-cn-underline">韩</span>
 之削弱，数以书谏<span class="kindle-cn-underline">韩王</span>
 ，<span class="kindle-cn-underline">韩王</span>
 不能用。于是<span class="kindle-cn-underline">韩非</span>
 疾治国不务修明其法制，执势以御其臣下，富国强兵而以求人任贤，反举浮淫之蠹而加之于功实之上。以为儒者用文乱法，而侠者以武犯禁。宽则宠名誉之人，急则用介胄之士。今者所养非所用，所用非所养。悲廉直不容于邪枉之臣，观往者得失之变，故作<span class="kindle-cn-quxian">孤愤</span>
 、<span class="kindle-cn-quxian">五蠹</span>
 、<span class="kindle-cn-quxian">内外储</span>
 、<span class="kindle-cn-quxian">说林</span>
 、<span class="kindle-cn-quxian">说难</span>
 十馀万言。</p>
<p>然<span class="kindle-cn-underline">韩非</span>
 知说之难，为<span class="kindle-cn-quxian">说难</span>
 书甚具，终死于<span class="kindle-cn-underline">秦</span>
 ，不能自脱。</p>
<p>
<span class="kindle-cn-quxian">说难</span>
 曰：</p>
<div class="kindle-cn-para-2em-indent">
<p>凡说之难，非吾知之有以说之难也；又非吾辩之难能明吾意之难也；又非吾敢横失能尽之难也。凡说之难，在知所说之心，可以吾说当之。</p>
<p>所说出于为名高者也，而说之以厚利，则见下节而遇卑贱，必弃远矣。所说出于厚利者也，而说之以名高，则见无心而远事情，必不收矣。所说实为厚利而显为名高者也，而说之以名高，则阳收其身而实疏之；若说之以厚利，则阴用其言而显弃其身。此之不可不知也。</p>
<p>夫事以密成，语以泄败。未必其身泄之也，而语及其所匿之事，如是者身危。贵人有过端，而说者明言善议以推其恶者，则身危。周泽未渥也而语极知，说行而有功则德亡，说不行而有败则见疑，如是者身危。夫贵人得计而欲自以为功，说者与知焉，则身危。彼显有所出事，乃自以为也故，说者与知焉，则身危。强之以其所必不为，止之以其所不能已者，身危。故曰：与之论大人，则以为间己；与之论细人，则以为粥权。论其所爱，则以为借资；论其所憎，则以为尝己。径<a id="page396"></a>
 省其辞，则不知而屈之；泛滥博文，则多而久之。顺事陈意，则曰怯懦而不尽；虑事广肆，则曰草野而倨侮。此说之难，不可不知也。</p>
<p>凡说之务，在知饰所说之所敬，而灭其所丑。彼自知其计，则毋以其失穷之；自勇其断，则毋以其敌怒之；自多其力，则毋以其难概之。规异事与同计，誉异人与同行者，则以饰之无伤也。有与同失者，则明饰其无失也。大忠无所拂悟，辞言无所击排，乃后申其辩知焉。此所以亲近不疑，知尽之难也。得旷日弥久，而周泽既渥，深计而不疑，交争而不罪，乃明计利害以致其功，直指是非以饰其身，以此相持，此说之成也。</p>
<p>
<span class="kindle-cn-underline">伊尹</span>
 为庖，<span class="kindle-cn-underline">百里奚</span>
 为虏，皆所由干其上也。故此二子者，皆圣人也，犹不能无役身而涉世如此其污也，则非能仕之所设也。</p>
<p>
<span class="kindle-cn-underline">宋</span>
 有富人，天雨墙坏。其子曰“不筑且有盗”，其邻人之父亦云，暮而果大亡其财，其家甚知其子而疑邻人之父。昔者<span class="kindle-cn-underline">郑武公</span>
 欲伐<span class="kindle-cn-underline">胡</span>
 ，乃以其子妻之。因问群臣曰：“吾欲用兵，谁可伐者？”<span class="kindle-cn-underline">关其思</span>
 曰：“<span class="kindle-cn-underline">胡</span>
 可伐。”乃戮<span class="kindle-cn-underline">关其思</span>
 ，曰：“<span class="kindle-cn-underline">胡</span>
 ，兄弟之国也，子言伐之，何也？”<span class="kindle-cn-underline">胡</span>
 君闻之，以<span class="kindle-cn-underline">郑</span>
 为亲己而不备<span class="kindle-cn-underline">郑</span>
 。<span class="kindle-cn-underline">郑</span>
 人袭<span class="kindle-cn-underline">胡</span>
 ，取之。此二说者，其知皆当矣，然而甚者为戮，薄者见疑。非知之难也，处知则难矣。</p>
<p>昔者<span class="kindle-cn-underline">弥子瑕</span>
 见爱于<span class="kindle-cn-underline">卫</span>
 君。<span class="kindle-cn-underline">卫国</span>
 之法，窃驾君车者罪至刖。既而<span class="kindle-cn-underline">弥子</span>
 之母病，人闻，往夜告之，<span class="kindle-cn-underline">弥子</span>
 矫驾君车而出。君闻之而贤之曰：“孝哉，为母之故而犯刖罪！”与君游果园，<span class="kindle-cn-underline">弥子</span>
 食桃而甘，不尽而奉君。君曰：“爱我哉，忘其口而念我！”及<span class="kindle-cn-underline">弥子</span>
 色衰而爱弛，得罪于君。君曰：“是尝矫驾吾车，又尝食我以其馀桃。”故<span class="kindle-cn-underline">弥子</span>
 之行未变于初也，前见贤而后获罪者，爱憎之至变也。故有爱于主，则知当而加亲；见憎于主，则罪当而加疏。故谏说之士不可不察爱憎之主而后说之矣。</p>
<p>夫龙之为虫也，可扰狎而骑也。然其喉下有逆鳞径尺，人有婴之，则必杀人。人主亦有逆鳞，说之者能无婴人主之逆鳞，则几矣。</p>
</div>
<p>人或传其书至<span class="kindle-cn-underline">秦</span>
 。<span class="kindle-cn-underline">秦王</span>
 见<span class="kindle-cn-quxian">孤愤</span>
 、<span class="kindle-cn-quxian">五蠹</span>
 之书，曰：“嗟乎，寡人得见此人与之游，死不恨矣！”<span class="kindle-cn-underline">李斯</span>
 曰：“此<span class="kindle-cn-underline">韩非</span>
 之所著书也。”<span class="kindle-cn-underline">秦</span>
 因急攻<span class="kindle-cn-underline">韩</span>
 。<span class="kindle-cn-underline">韩王</span>
 始不用<span class="kindle-cn-underline">非</span>
 ，及急，乃遣<span class="kindle-cn-underline">非</span>
 使<span class="kindle-cn-underline">秦</span>
 。<span class="kindle-cn-underline">秦王</span>
 悦之，未信用。<span class="kindle-cn-underline">李斯</span>
 、<span class="kindle-cn-underline">姚贾</span>
 害之，毁之曰：“<span class="kindle-cn-underline">韩非</span>
 ，<span class="kindle-cn-underline">韩</span>
 之诸公子也。今王欲并诸侯，<span class="kindle-cn-underline">非</span>
 终为<span class="kindle-cn-underline">韩</span>
 不为<span class="kindle-cn-underline">秦</span>
 ，此人之情也。今王不用，久留而归之，此自遗患也，不如以过法诛之。”<span class="kindle-cn-underline">秦王</span>
 以为然，下吏治<span class="kindle-cn-underline">非</span>
 。<span class="kindle-cn-underline">李斯</span>
 使人遗<span class="kindle-cn-underline">非</span>
 药，使自杀。<span class="kindle-cn-underline">韩非</span>
 欲自陈，不得见。<span class="kindle-cn-underline">秦王</span>
 后悔之，使人赦之，<span class="kindle-cn-underline">非</span>
 已死矣。</p>
<p><a id="page397"></a>
 <span class="kindle-cn-underline">申子</span>
 、<span class="kindle-cn-underline">韩子</span>
 皆著书，传于后世，学者多有。余独悲<span class="kindle-cn-underline">韩子</span>
 为<span class="kindle-cn-quxian">说难</span>
 而不能自脱耳。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">老子</span>
 所贵道，虚无，因应变化于无为，故著书辞称微妙难识。<span class="kindle-cn-underline">庄子</span>
 散道德，放论，要亦归之自然。<span class="kindle-cn-underline">申子</span>
 卑卑，施之于名实。<span class="kindle-cn-underline">韩子</span>
 引绳墨，切事情，明是非，其极惨礉少恩。皆原于道德之意，而<span class="kindle-cn-underline">老子</span>
 深远矣。</p>
</div>
</body>
</html>
