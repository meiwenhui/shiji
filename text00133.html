<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百二十九货殖列传第六十九</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page751"></a>
 史记卷一百二十九<br/>
货殖列传第六十九</h1>
<p>
<span class="kindle-cn-quxian">老子</span>
 曰：“至治之极，邻国相望，鸡狗之声相闻，民各甘其食，美其服，安其俗，乐其业，至老死不相往来。”必用此为务，挽近世涂民耳目，则几无行矣。</p>
<p>
<span class="kindle-cn-underline">太史公</span>
 曰：夫<span class="kindle-cn-underline">神农</span>
 以前，吾不知已。至若<span class="kindle-cn-quxian">诗书</span>
 所述<span class="kindle-cn-underline">虞夏</span>
 以来，耳目欲极声色之好，口欲穷刍豢之味，身安逸乐，而心夸矜势能之荣。使俗之渐民久矣，虽户说以眇论，终不能化。故善者因之，其次利道之，其次教诲之，其次整齐之，最下者与之争。</p>
<p>夫<span class="kindle-cn-underline">山西</span>
 饶材、竹、榖、<img class="kindle-cn-inline-character" src="Image00254.jpg" alt="" />
 、旄、玉石；<span class="kindle-cn-underline">山东</span>
 多鱼、盐、漆、丝、声色；<span class="kindle-cn-underline">江南</span>
 出柟、梓、姜、桂、金、锡、连、丹沙、犀、玳瑁、珠玑、齿革；<span class="kindle-cn-underline">龙门</span>
 、<span class="kindle-cn-underline">碣石</span>
 北多马、牛、羊、旃裘、筋角；铜、铁则千里往往山出棋置：此其大较也。皆中国人民所喜好，谣俗被服饮食奉生送死之具也。故待农而食之，虞而出之，工而成之，商而通之。此宁有政教发征期会哉？人各任其能，竭其力，以得所欲。故物贱之征贵，贵之征贱，各劝其业，乐其事，若水之趋下，日夜无休时，不召而自来，不求而民出之。岂非道之所符，而自然之验邪？</p>
<p>
<span class="kindle-cn-quxian">周书</span>
 曰：“农不出则乏其食，工不出则乏其事，商不出则三宝绝，虞不出则财匮少。”财匮少而山泽不辟矣。此四者，民所衣食之原也。原大则饶，原小则鲜。上则富国，下则富家。贫富之道，莫之夺予，而巧者有馀，拙者不足。故<span class="kindle-cn-underline">太公望</span>
 封于<span class="kindle-cn-underline">营丘</span>
 ，地潟卤，人民寡，于是<span class="kindle-cn-underline">太公</span>
 劝其女功，极技巧，通鱼盐，则人物归之，<img class="kindle-cn-inline-character" src="Image00255.jpg" alt="" />
 至而辐凑。故<span class="kindle-cn-underline">齐</span>
 冠带衣履天下，海<span class="kindle-cn-underline">岱</span>
 之间敛袂而往朝焉。其后<span class="kindle-cn-underline">齐</span>
 中衰，<span class="kindle-cn-underline">管子</span>
 修之，设轻重九府，则<span class="kindle-cn-underline">桓公</span>
 以霸，九合诸侯，一匡天下；而<span class="kindle-cn-underline">管氏</span>
 亦有三归，位在陪臣，富于列国之君。是以<span class="kindle-cn-underline">齐</span>
 富强至于<span class="kindle-cn-underline">威</span>
 、<span class="kindle-cn-underline">宣</span>
 也。</p>
<p>故曰：“仓廪实而知礼节，衣食足而知荣辱。”礼生于有而废于无。故君子富，好行其德；小人富，以适其力。渊深而鱼生之，山深而兽往之，人富而仁义附焉。富者得势益彰，失势则客无所之，以而不乐。夷狄益甚。<a id="page752"></a>
 谚曰：“千金之子，不死于市。”此非空言也。故曰：“天下熙熙，皆为利来；天下壤壤，皆为利往。”夫千乘之王，万家之侯，百室之君，尚犹患贫，而况匹夫编户之民乎！<br/>
<br/>
</p>
<p>昔者<span class="kindle-cn-underline">越王句践</span>
 困于<span class="kindle-cn-underline">会稽</span>
 之上，乃用<span class="kindle-cn-underline">范蠡</span>
 、<span class="kindle-cn-underline">计然</span>
 。<span class="kindle-cn-underline">计然</span>
 曰：“知斗则修备，时用则知物，二者形则万货之情可得而观已。故岁在金，穰；水，毁；木，饥；火，旱。旱则资舟，水则资车，物之理也。六岁穰，六岁旱，十二岁一大饥。夫粜，二十病农，九十病末。末病则财不出，农病则草不辟矣。上不过八十，下不减三十，则农末俱利，平粜齐物，关市不乏，治国之道也。积著之理，务完物，无息币。以物相贸，易腐败而食之货勿留，无敢居贵。论其有馀不足，则知贵贱。贵上极则反贱，贱下极则反贵。贵出如粪土，贱取如珠玉。财币欲其行如流水。”修之十年，国富，厚赂战士，士赴矢石，如渴得饮，遂报强<span class="kindle-cn-underline">吴</span>
 ，观兵中国，称号“五霸”。</p>
<p>
<span class="kindle-cn-underline">范蠡</span>
 既雪<span class="kindle-cn-underline">会稽</span>
 之耻，乃喟然而叹曰：“<span class="kindle-cn-underline">计然</span>
 之策七，<span class="kindle-cn-underline">越</span>
 用其五而得意。既已施于国，吾欲用之家。”乃乘扁舟浮于江湖，变名易姓，适<span class="kindle-cn-underline">齐</span>
 为<span class="kindle-cn-underline">鸱夷子皮</span>
 ，之<span class="kindle-cn-underline">陶</span>
 为<span class="kindle-cn-underline">朱公</span>
 。<span class="kindle-cn-underline">朱公</span>
 以为<span class="kindle-cn-underline">陶</span>
 天下之中，诸侯四通，货物所交易也。乃治产积居，与时逐而不责于人。故善治生者，能择人而任时。十九年之中三致千金，再分散与贫交疏昆弟。此所谓富好行其德者也。后年衰老而听子孙，子孙修业而息之，遂至巨万。故言富者皆称<span class="kindle-cn-underline">陶朱公</span>
 。</p>
<p>
<span class="kindle-cn-underline">子赣</span>
 既学于<span class="kindle-cn-underline">仲尼</span>
 ，退而仕于<span class="kindle-cn-underline">卫</span>
 ，废著鬻财于<span class="kindle-cn-underline">曹</span>
 、<span class="kindle-cn-underline">鲁</span>
 之间，七十子之徒，<span class="kindle-cn-underline">赐</span>
 最为饶益。<span class="kindle-cn-underline">原宪</span>
 不厌糟糠，匿于穷巷。<span class="kindle-cn-underline">子贡</span>
 结驷连骑，束帛之币以聘享诸侯，所至，国君无不分庭与之抗礼。夫使<span class="kindle-cn-underline">孔子</span>
 名布扬于天下者，<span class="kindle-cn-underline">子贡</span>
 先后之也。此所谓得势而益彰者乎？</p>
<p>
<span class="kindle-cn-underline">白圭</span>
 ，<span class="kindle-cn-underline">周</span>
 人也。当<span class="kindle-cn-underline">魏文侯</span>
 时，<span class="kindle-cn-underline">李克</span>
 务尽地力，而<span class="kindle-cn-underline">白圭</span>
 乐观时变，故人弃我取，人取我与。夫岁孰取谷，予之丝漆；茧出取帛絮，予之食。太阴在卯，穰；明岁衰恶。至午，旱；明岁美。至酉，穰；明岁衰恶。至子，大旱；明岁美，有水。至卯，积著率岁倍。欲长钱，取下谷；长石斗，取上种。能薄饮食，忍嗜欲，节衣服，与用事僮仆同苦乐，趋时若猛兽挚鸟之发。故曰：“吾治生产，犹<span class="kindle-cn-underline">伊尹</span>
 、<span class="kindle-cn-underline">吕尚</span>
 之谋，<span class="kindle-cn-underline">孙吴</span>
 用兵，<span class="kindle-cn-underline">商鞅</span>
 行法是也。是故其智不足与权变，勇不足以决断，仁不能以取予，强不能有所守，虽欲学吾术，终不告之矣。”盖天下言治生祖<span class="kindle-cn-underline">白圭</span>
 。<span class="kindle-cn-underline">白圭</span>
 其有所试矣，能试有所长，非苟而已也。</p>
<p>
<span class="kindle-cn-underline">猗顿</span>
 用盬盐起。而<span class="kindle-cn-underline">邯郸郭纵</span>
 以铁冶成业，与王者埒富。</p>
<p><a id="page753"></a>
 <span class="kindle-cn-underline">乌氏倮</span>
 畜牧，及众，斥卖，求奇绘物，间献遗<span class="kindle-cn-underline">戎王</span>
 。<span class="kindle-cn-underline">戎王</span>
 什倍其偿，与之畜，畜至用谷量马牛。<span class="kindle-cn-underline">秦始皇帝</span>
 令<span class="kindle-cn-underline">倮</span>
 比封君，以时与列臣朝请。而<span class="kindle-cn-underline">巴</span>
 寡妇<span class="kindle-cn-underline">清</span>
 ，其先得丹穴，而擅其利数世，家亦不訾。<span class="kindle-cn-underline">清</span>
 ，寡妇也，能守其业，用财自卫，不见侵犯。<span class="kindle-cn-underline">秦皇帝</span>
 以为贞妇而客之，为筑<span class="kindle-cn-underline">女怀清台</span>
 。夫<span class="kindle-cn-underline">倮</span>
 鄙人牧长，清穷乡寡妇，礼抗万乘，名显天下，岂非以富邪？</p>
<p>
<span class="kindle-cn-underline">汉</span>
 兴，海内为一，开关梁，弛山泽之禁，是以富商大贾周流天下，交易之物莫不通，得其所欲，而徙豪杰诸侯强族于京师。</p>
<p>
<span class="kindle-cn-underline">关中</span>
 自<span class="kindle-cn-underline">汧</span>
 、<span class="kindle-cn-underline">雍</span>
 以东至<span class="kindle-cn-underline">河</span>
 、<span class="kindle-cn-underline">华</span>
 ，膏壤沃野千里，自<span class="kindle-cn-underline">虞夏</span>
 之贡以为上田，而<span class="kindle-cn-underline">公刘</span>
 适邠，<span class="kindle-cn-underline">大王</span>
 、<span class="kindle-cn-underline">王季</span>
 在<span class="kindle-cn-underline">岐</span>
 ，<span class="kindle-cn-underline">文王</span>
 作<span class="kindle-cn-underline">丰</span>
 ，<span class="kindle-cn-underline">武王</span>
 治<span class="kindle-cn-underline">镐</span>
 ，故其民犹有先王之遗风，好稼穑，殖五谷，地重，重为邪。及<span class="kindle-cn-underline">秦文</span>
 、<span class="kindle-cn-underline">德</span>
 、<span class="kindle-cn-underline">缪</span>
 居<span class="kindle-cn-underline">雍</span>
 ，隙<span class="kindle-cn-underline">陇蜀</span>
 之货物而多贾。<span class="kindle-cn-underline">献公</span>
 徙<span class="kindle-cn-underline">栎邑</span>
 ，<span class="kindle-cn-underline">栎邑</span>
 北却戎翟，东通<span class="kindle-cn-underline">三晋</span>
 ，亦多大贾。<span class="kindle-cn-underline">孝</span>
 、<span class="kindle-cn-underline">昭</span>
 治<span class="kindle-cn-underline">咸阳</span>
 ，因以<span class="kindle-cn-underline">汉</span>
 都，<span class="kindle-cn-underline">长安</span>
 诸陵，四方辐凑并至而会，地小人众，故其民益玩巧而事末也。南则<span class="kindle-cn-underline">巴蜀</span>
 。<span class="kindle-cn-underline">巴蜀</span>
 亦沃野，地饶卮、姜、丹沙、石、铜、铁、竹、木之器。南御<span class="kindle-cn-underline">滇僰</span>
 ，<span class="kindle-cn-underline">僰</span>
 僮。西近<span class="kindle-cn-underline">邛笮</span>
 ，<span class="kindle-cn-underline">笮</span>
 马、旄牛。然四塞，栈道千里，无所不通，唯<span class="kindle-cn-underline">褒斜</span>
 绾毂其口，以所多易所鲜。<span class="kindle-cn-underline">天水</span>
 、<span class="kindle-cn-underline">陇西</span>
 、<span class="kindle-cn-underline">北地</span>
 、<span class="kindle-cn-underline">上郡</span>
 与<span class="kindle-cn-underline">关中</span>
 同俗，然西有<span class="kindle-cn-underline">羌中</span>
 之利，北有<span class="kindle-cn-underline">戎翟</span>
 之畜，畜牧为天下饶。然地亦穷险，唯京师要其道。故<span class="kindle-cn-underline">关中</span>
 之地，于天下三分之一，而人众不过什三；然量其富，什居其六。</p>
<p>昔<span class="kindle-cn-underline">唐</span>
 人都<span class="kindle-cn-underline">河东</span>
 ，<span class="kindle-cn-underline">殷</span>
 人都<span class="kindle-cn-underline">河内</span>
 ，<span class="kindle-cn-underline">周</span>
 人都河南。夫<span class="kindle-cn-underline">三河</span>
 在天下之中，若鼎足，王者所更居也，建国各数百千岁，土地小狭，民人众，都国诸侯所聚会，故其俗纤俭习事。<span class="kindle-cn-underline">杨</span>
 、<span class="kindle-cn-underline">平阳</span>
 陈西贾<span class="kindle-cn-underline">秦</span>
 、<span class="kindle-cn-underline">翟</span>
 ，北贾<span class="kindle-cn-underline">種</span>
 、<span class="kindle-cn-underline">代</span>
 。<span class="kindle-cn-underline">種</span>
 、<span class="kindle-cn-underline">代</span>
 ，<span class="kindle-cn-underline">石</span>
 北也，地边<span class="kindle-cn-underline">胡</span>
 ，数被寇。人民矜懻忮，好气，任侠为奸，不事农商。然迫近北夷，师旅亟往，中国委输时有奇羡。其民羯姨不均，自全<span class="kindle-cn-underline">晋</span>
 之时固已患其僄悍，而<span class="kindle-cn-underline">武灵王</span>
 益厉之，其谣俗犹有<span class="kindle-cn-underline">赵</span>
 之风也。故<span class="kindle-cn-underline">杨</span>
 、<span class="kindle-cn-underline">平阳</span>
 陈掾其间，得所欲。<span class="kindle-cn-underline">温</span>
 、<span class="kindle-cn-underline">轵</span>
 西贾<span class="kindle-cn-underline">上党</span>
 ，北贾<span class="kindle-cn-underline">赵</span>
 、<span class="kindle-cn-underline">中山</span>
 。<span class="kindle-cn-underline">中山</span>
 地薄人众，犹有<span class="kindle-cn-underline">沙丘纣</span>
 淫地馀民，民俗儇急，仰机利而食。丈夫相聚游戏，悲歌忼慨，起则相随椎剽，休则掘冢作巧奸冶，多美物，为倡优。女子则鼓鸣瑟，<img class="kindle-cn-inline-character" src="Image00256.jpg" alt="" />
 屣，游媚贵富，人后宫，遍诸侯。</p>
<p>然<span class="kindle-cn-underline">邯郸</span>
 亦<span class="kindle-cn-underline">漳</span>
 、<span class="kindle-cn-underline">河</span>
 之间一都会也。北通<span class="kindle-cn-underline">燕</span>
 、<span class="kindle-cn-underline">涿</span>
 ，南有<span class="kindle-cn-underline">郑</span>
 、<span class="kindle-cn-underline">卫</span>
 。<span class="kindle-cn-underline">郑</span>
 、<span class="kindle-cn-underline">卫</span>
 俗与<span class="kindle-cn-underline">赵</span>
 相类，然近<span class="kindle-cn-underline">梁</span>
 、<span class="kindle-cn-underline">鲁</span>
 ，微重而矜节。<span class="kindle-cn-underline">濮上</span>
 之邑徙<span class="kindle-cn-underline">野王</span>
 ，<span class="kindle-cn-underline">野王</span>
 好气任侠，<span class="kindle-cn-underline">卫</span>
 之风也。</p>
<p>夫<span class="kindle-cn-underline">燕</span>
 亦<span class="kindle-cn-underline">勃</span>
 、<span class="kindle-cn-underline">碣</span>
 之间一都会也。南通<span class="kindle-cn-underline">齐</span>
 、<span class="kindle-cn-underline">赵</span>
 ，东北边<span class="kindle-cn-underline">胡</span>
 。<span class="kindle-cn-underline">上谷</span>
 至<span class="kindle-cn-underline">辽东</span>
 ，地踔远，人民希，数被寇，大与<span class="kindle-cn-underline">赵</span>
 、<span class="kindle-cn-underline">代</span>
 俗相类，而民雕捍少虑，有鱼盐枣栗之饶。北邻<span class="kindle-cn-underline">乌桓</span>
 、<span class="kindle-cn-underline">夫馀</span>
 ，东绾<span class="kindle-cn-underline">秽貉</span>
 、<span class="kindle-cn-underline">朝鲜</span>
 、<span class="kindle-cn-underline">真番</span>
 之利。</p>
<p><a id="page754"></a>
 <span class="kindle-cn-underline">洛阳</span>
 东贾<span class="kindle-cn-underline">齐</span>
 、<span class="kindle-cn-underline">鲁</span>
 ，南贾<span class="kindle-cn-underline">梁</span>
 、<span class="kindle-cn-underline">楚</span>
 。故<span class="kindle-cn-underline">泰山</span>
 之阳则<span class="kindle-cn-underline">鲁</span>
 ，其阴则<span class="kindle-cn-underline">齐</span>
 。</p>
<p>
<span class="kindle-cn-underline">齐</span>
 带山海，膏壤千里，宜桑麻，人民多文彩布帛鱼盐。<span class="kindle-cn-underline">临菑</span>
 亦海<span class="kindle-cn-underline">岱</span>
 之间一都会也。其俗宽缓阔达，而足智，好议论，地重，难动摇，怯于众斗，勇于持刺，故多劫人者，大国之风也。其中具五民。</p>
<p>而<span class="kindle-cn-underline">邹</span>
 、<span class="kindle-cn-underline">鲁</span>
 滨<span class="kindle-cn-underline">洙</span>
 、<span class="kindle-cn-underline">泗</span>
 ，犹有<span class="kindle-cn-underline">周公</span>
 遗风，俗好儒，备于礼，故其民龊龊。颇有桑麻之业，无林泽之饶。地小人众，俭啬，畏罪远邪。及其衰，好贾趋利，甚于<span class="kindle-cn-underline">周</span>
 人。</p>
<p>夫自<span class="kindle-cn-underline">鸿沟</span>
 以东，<span class="kindle-cn-underline">芒</span>
 、<span class="kindle-cn-underline">砀</span>
 以北，属<span class="kindle-cn-underline">巨野</span>
 ，此<span class="kindle-cn-underline">梁</span>
 、<span class="kindle-cn-underline">宋</span>
 也。<span class="kindle-cn-underline">陶</span>
 、<span class="kindle-cn-underline">睢阳</span>
 亦一都会也。昔<span class="kindle-cn-underline">尧</span>
 作于<span class="kindle-cn-underline">成阳</span>
 ，<span class="kindle-cn-underline">舜</span>
 渔于<span class="kindle-cn-underline">雷泽</span>
 ，<span class="kindle-cn-underline">汤</span>
 止于<span class="kindle-cn-underline">亳</span>
 。其俗犹有先王遗风，重厚多君子，好稼穑，虽无山川之饶，能恶衣食，致其蓄藏。</p>
<p>
<span class="kindle-cn-underline">越</span>
 、<span class="kindle-cn-underline">楚</span>
 则有三俗。夫自<span class="kindle-cn-underline">淮北沛</span>
 、<span class="kindle-cn-underline">陈</span>
 、<span class="kindle-cn-underline">汝南</span>
 、<span class="kindle-cn-underline">南郡</span>
 ，此<span class="kindle-cn-underline">西楚</span>
 也。其俗剽轻，易发怒，地薄，寡于积聚。<span class="kindle-cn-underline">江陵</span>
 故<span class="kindle-cn-underline">郢都</span>
 ，西通<span class="kindle-cn-underline">巫</span>
 、<span class="kindle-cn-underline">巴</span>
 ，东有<span class="kindle-cn-underline">云梦</span>
 之饶。<span class="kindle-cn-underline">陈</span>
 在<span class="kindle-cn-underline">楚夏</span>
 之交，通鱼盐之货，其民多贾。<span class="kindle-cn-underline">徐</span>
 、<span class="kindle-cn-underline">僮</span>
 、<span class="kindle-cn-underline">取虑</span>
 ，则清刻，矜己诺。</p>
<p>
<span class="kindle-cn-underline">彭城</span>
 以东，<span class="kindle-cn-underline">东海</span>
 、<span class="kindle-cn-underline">吴</span>
 、<span class="kindle-cn-underline">广陵</span>
 ，此<span class="kindle-cn-underline">东楚</span>
 也。其俗类<span class="kindle-cn-underline">徐</span>
 、<span class="kindle-cn-underline">僮</span>
 。<span class="kindle-cn-underline">朐</span>
 、<span class="kindle-cn-underline">缯</span>
 以北，俗则<span class="kindle-cn-underline">齐</span>
 。<span class="kindle-cn-underline">浙江</span>
 南则<span class="kindle-cn-underline">越</span>
 。夫<span class="kindle-cn-underline">吴</span>
 自<span class="kindle-cn-underline">阖庐</span>
 、<span class="kindle-cn-underline">春申</span>
 、<span class="kindle-cn-underline">王濞</span>
 三人招致天下之喜游子弟，东有海盐之饶，<span class="kindle-cn-underline">章山</span>
 之铜，<span class="kindle-cn-underline">三江</span>
 、<span class="kindle-cn-underline">五湖</span>
 之利，亦<span class="kindle-cn-underline">江东</span>
 一都会也。</p>
<p>
<span class="kindle-cn-underline">衡山</span>
 、<span class="kindle-cn-underline">九江</span>
 、<span class="kindle-cn-underline">江南</span>
 、<span class="kindle-cn-underline">豫章</span>
 、<span class="kindle-cn-underline">长沙</span>
 ，是<span class="kindle-cn-underline">南楚</span>
 也，其俗大类<span class="kindle-cn-underline">西楚</span>
 。<span class="kindle-cn-underline">郢</span>
 之后徙<span class="kindle-cn-underline">寿春</span>
 ，亦一都会也。而<span class="kindle-cn-underline">合肥</span>
 受南北潮，皮革、鲍、木输会也。与<span class="kindle-cn-underline">闽中</span>
 、<span class="kindle-cn-underline">干越</span>
 杂俗，故<span class="kindle-cn-underline">南楚</span>
 好辞，巧说少信。<span class="kindle-cn-underline">江南</span>
 卑湿，丈夫早夭。多竹木。<span class="kindle-cn-underline">豫章</span>
 出黄金，<span class="kindle-cn-underline">长沙</span>
 出连、锡，然堇堇物之所有，取之不足以更费。<span class="kindle-cn-underline">九疑</span>
 、<span class="kindle-cn-underline">苍梧</span>
 以南至<span class="kindle-cn-underline">儋耳</span>
 者，与<span class="kindle-cn-underline">江南</span>
 大同俗，而<span class="kindle-cn-underline">杨越</span>
 多焉。<span class="kindle-cn-underline">番禺</span>
 亦其一都会也，珠玑、犀、玳瑁、果、布之凑。</p>
<p>
<span class="kindle-cn-underline">颍川</span>
 、<span class="kindle-cn-underline">南阳</span>
 ，<span class="kindle-cn-underline">夏</span>
 人之居也。<span class="kindle-cn-underline">夏</span>
 人政尚忠朴，犹有先王之遗风。<span class="kindle-cn-underline">颍川</span>
 敦愿。<span class="kindle-cn-underline">秦</span>
 末世，迁不轨之民于<span class="kindle-cn-underline">南阳</span>
 。<span class="kindle-cn-underline">南阳</span>
 西通<span class="kindle-cn-underline">武关</span>
 、<span class="kindle-cn-underline">郧关</span>
 ，东南受<span class="kindle-cn-underline">汉</span>
 、<span class="kindle-cn-underline">江</span>
 、<span class="kindle-cn-underline">淮</span>
 。<span class="kindle-cn-underline">宛</span>
 亦一都会也。俗杂好事，业多贾。其任侠，交通<span class="kindle-cn-underline">颍川</span>
 ，故至今谓之“<span class="kindle-cn-underline">夏</span>
 人”。</p>
<p>夫天下物所鲜所多，人民谣俗，<span class="kindle-cn-underline">山东</span>
 食海盐，<span class="kindle-cn-underline">山西</span>
 食盐卤，<span class="kindle-cn-underline">领南</span>
 、<span class="kindle-cn-underline">沙北</span>
 固往往出盐，大体如此矣。</p>
<p>总之，<span class="kindle-cn-underline">楚越</span>
 之地，地广人希，饭稻羹鱼，或火耕而水耨，果隋蠃蛤，不待贾而足，地势饶食，无饥馑之患，以故呰窳偷生，无积聚而多贫。是故<span class="kindle-cn-underline">江</span>
 、<span class="kindle-cn-underline">淮</span>
 以南，无冻饿之人，亦无千金之家。<span class="kindle-cn-underline">沂</span>
 、<span class="kindle-cn-underline">泗水</span>
 以北，宜五谷桑麻六畜，地小人众，数被水旱之害，民好畜藏，故<span class="kindle-cn-underline">秦</span>
 、<span class="kindle-cn-underline">夏</span>
 、<span class="kindle-cn-underline">梁</span>
 、<span class="kindle-cn-underline">鲁</span>
 好农而重民。<span class="kindle-cn-underline">三河</span>
 、<span class="kindle-cn-underline">宛</span>
 、<span class="kindle-cn-underline">陈</span>
 亦然，加以商贾。<span class="kindle-cn-underline">齐</span>
 、<span class="kindle-cn-underline">赵</span>
 设智巧，仰机利。<span class="kindle-cn-underline">燕</span>
 、<span class="kindle-cn-underline">代</span>
 田畜而事蚕。</p>
<p><a id="page755"></a>
 由此观之，贤人深谋于廊庙，论议朝廷，守信死节隐居岩穴之士设为名高者安归乎？归于富厚也。是以廉吏久，久更富，廉贾归富。富者，人之情性，所不学而俱欲者也。故壮士在军，攻城先登，陷阵却敌，斩将搴旗，前蒙矢石，不避汤火之难者，为重赏使也。其在闾巷少年，攻剽椎埋，劫人作奸，掘冢铸币，任侠并兼，借交报仇，篡逐幽隐，不避法禁，走死地如骛者，其实皆为财用耳。今夫<span class="kindle-cn-underline">赵</span>
 女<span class="kindle-cn-underline">郑</span>
 姬，设形容，揳鸣琴，揄长袂，蹑利屣，目挑心招，出不远千里，不择老少者，奔富厚也。游闲公子，饰冠剑，连车骑，亦为富贵容也。弋射渔猎，犯晨夜，冒霜雪，驰坑谷，不避猛兽之害，为得味也。博戏驰逐，斗鸡走狗，作色相矜，必争胜者，重失负也。医方诸食技术之人，焦神极能，为重糈也。吏士舞文弄法，刻章伪书，不避刀锯之诛者，没于赂遗也。农工商贾畜长，固求富益货也。此有知尽能索耳，终不馀力而让财矣。</p>
<p>谚曰：“百里不贩樵，千里不贩籴。”居之一岁，种之以谷；十岁，树之以木；百岁，来之以德。德者，人物之谓也。今有无秩禄之奉，爵邑之入，而乐与之比者，命曰“素封”。封者食租税，岁率户二百。千户之君则二十万，朝觐聘享出其中。庶民农工商贾，率亦岁万息二千，百万之家则二十万，而更徭租赋出其中。衣食之欲，恣所好美矣。故曰陆地牧马二百蹄，牛蹄角千，千足羊，泽中千足彘，水居千石鱼陂，山居千章之材。<span class="kindle-cn-underline">安邑</span>
 千树枣；<span class="kindle-cn-underline">燕</span>
 、<span class="kindle-cn-underline">秦</span>
 千树栗；<span class="kindle-cn-underline">蜀</span>
 、<span class="kindle-cn-underline">汉</span>
 、<span class="kindle-cn-underline">江陵</span>
 千树橘；<span class="kindle-cn-underline">淮北</span>
 、<span class="kindle-cn-underline">常山</span>
 已南，<span class="kindle-cn-underline">河济</span>
 之间千树萩；<span class="kindle-cn-underline">陈</span>
 、<span class="kindle-cn-underline">夏</span>
 千亩漆；<span class="kindle-cn-underline">齐</span>
 、<span class="kindle-cn-underline">鲁</span>
 千亩桑麻；<span class="kindle-cn-underline">渭川</span>
 千亩竹；及名国万家之城，带郭千亩亩钟之田，若千亩卮茜，千畦姜韭：此其人皆与千户侯等。然是富给之资也，不窥市井，不行异邑，坐而待收，身有处士之义而取给焉。若至家贫亲老，妻子软弱，岁时无以祭祀进醵，饮食被服不足以自通，如此不惭耻，则无所比矣。是以无财作力，少有斗智，既饶争时，此其大经也。今治生不待危身取给，则贤人勉焉。是故本富为上，末富次之，奸富最下。无岩处奇士之行，而长贫贱，好语仁义，亦足羞也。</p>
<p>凡编户之民，富相什则卑下之，伯则畏惮之，千则役，万则仆，物之理也。夫用贫求富农不如工，工不如商，刺绣文不如倚市门，此言末业，贫者之资也。通邑大都，酤一岁千酿，醯酱千瓨，浆千甔，屠牛羊彘千皮，贩谷粜千钟，薪稿千车，船长千丈，木千章，竹竿万个，其轺车百乘，牛车千两，木器髤者千枚，铜器千钧，素木铁器若卮茜千石，马蹄躈千，牛千足，羊彘千双，僮手指千，筋角丹沙千斤，其帛絮细布千钧，文采千匹，榻布皮革千石，漆千斗，蘖曲盐豉千荅，鲐<img class="kindle-cn-inline-character" src="Image00257.jpg" alt="" />
 千斤，鲰千石，鲍千钧，枣栗千石者三之，<a id="page756"></a>
 狐鼦裘千皮，羔羊裘千石，旃席千具，佗果菜千钟，子贷金钱千贯，节驵会，贪贾三之，廉贾五之，此亦比千乘之家，其大率也。佗杂业不中什二，则非吾财也。</p>
<p>请略道当世千里之中，贤人所以富者，令后世得以观择焉。<br/>
<br/>
</p>
<p>
<span class="kindle-cn-underline">蜀卓氏</span>
 之先，<span class="kindle-cn-underline">赵</span>
 人也，用铁冶富。<span class="kindle-cn-underline">秦</span>
 破<span class="kindle-cn-underline">赵</span>
 ，迁<span class="kindle-cn-underline">卓氏</span>
 。<span class="kindle-cn-underline">卓氏</span>
 见虏略，独夫妻推辇，行诣迁处。诸迁虏少有馀财，争与吏，求近处，处<span class="kindle-cn-underline">葭萌</span>
 。唯<span class="kindle-cn-underline">卓氏</span>
 曰：“此地狭薄。吾闻<span class="kindle-cn-underline">汶山</span>
 之下，沃野，下有蹲鸱，至死不饥。民工于市，易贾。”乃求远迁。致之<span class="kindle-cn-underline">临邛</span>
 ，大喜，即铁山鼓铸，运筹策，倾<span class="kindle-cn-underline">滇蜀</span>
 之民，富至僮千人。田池射猎之乐，拟于人君。</p>
<p>
<span class="kindle-cn-underline">程郑</span>
 ，<span class="kindle-cn-underline">山东</span>
 迁虏也，亦冶铸，贾椎髻之民，富埒<span class="kindle-cn-underline">卓氏</span>
 ，俱居<span class="kindle-cn-underline">临邛</span>
 。</p>
<p>
<span class="kindle-cn-underline">宛孔氏</span>
 之先，<span class="kindle-cn-underline">梁</span>
 人也，用铁冶为业。<span class="kindle-cn-underline">秦</span>
 伐<span class="kindle-cn-underline">魏</span>
 ，迁<span class="kindle-cn-underline">孔氏南阳</span>
 。大鼓铸，规陂池，连车骑，游诸侯，因通商贾之利，有游闲公子之赐与名。然其赢得过当，愈于纤啬，家致富数千金，故<span class="kindle-cn-underline">南阳</span>
 行贾尽法<span class="kindle-cn-underline">孔氏</span>
 之雍容。</p>
<p>
<span class="kindle-cn-underline">鲁</span>
 人俗俭啬，而<span class="kindle-cn-underline">曹邴氏</span>
 尤甚，以铁冶起，富至巨万。然家自父兄子孙约，俯有拾，仰有取，贳贷行贾遍郡国。<span class="kindle-cn-underline">邹</span>
 、<span class="kindle-cn-underline">鲁</span>
 以其故多去文学而趋利者，以<span class="kindle-cn-underline">曹邴氏</span>
 也。</p>
<p>
<span class="kindle-cn-underline">齐</span>
 俗贱奴虏，而<span class="kindle-cn-underline">刀<img class="kindle-cn-inline-character" src="Image00258.jpg" alt="" />
</span>
 独爱贵之。桀黠奴，人之所患也，唯<span class="kindle-cn-underline">刀<img class="kindle-cn-inline-character" src="Image00258.jpg" alt="" />
</span>
 收取，使之逐渔盐商贾之利，或连车骑，交守相，然愈益任之。终得其力，起富数千万。故曰“宁爵毋<span class="kindle-cn-underline">刀</span>
 ”，言其能使豪奴自饶而尽其力。</p>
<p>
<span class="kindle-cn-underline">周</span>
 人既纤，而<span class="kindle-cn-underline">师史</span>
 尤甚，转毂以百数，贾郡国，无所不至。<span class="kindle-cn-underline">洛阳</span>
 街居在<span class="kindle-cn-underline">齐秦楚赵</span>
 之中，贫人学事富家，相矜以久贾，数过邑不入门，设任此等，故<span class="kindle-cn-underline">师史</span>
 能致七千万。</p>
<p>
<span class="kindle-cn-underline">宣曲任氏</span>
 之先，为<span class="kindle-cn-underline">督道</span>
 仓吏。<span class="kindle-cn-underline">秦</span>
 之败也，豪杰皆争取金玉，而<span class="kindle-cn-underline">任氏</span>
 独窖仓粟。<span class="kindle-cn-underline">楚汉</span>
 相距<span class="kindle-cn-underline">荥阳</span>
 也，民不得耕种，米石至万，而豪杰金玉尽归<span class="kindle-cn-underline">任氏</span>
 ，<span class="kindle-cn-underline">任氏</span>
 以此起富。富人争奢侈，而<span class="kindle-cn-underline">任氏</span>
 折节为俭，力田畜。田畜人争取贱贾，<span class="kindle-cn-underline">任氏</span>
 独取贵善。富者数世。然<span class="kindle-cn-underline">任公</span>
 家约，非田畜所出弗衣食，公事不毕则身不得饮酒食肉。以此为闾里率，故富而主上重之。</p>
<p>塞之斥也，唯<span class="kindle-cn-underline">桥姚</span>
 已致马千匹，牛倍之，羊万头，粟以万钟计。<span class="kindle-cn-underline">吴楚</span>
 七国兵起时，<span class="kindle-cn-underline">长安</span>
 中列侯封君行从军旅，赍贷子钱，子钱家以为侯邑国在<span class="kindle-cn-underline">关东</span>
 ，<span class="kindle-cn-underline">关东</span>
 成败未决，莫肯与。唯<span class="kindle-cn-underline">无盐氏</span>
 出捐千金贷，其息什之。三月，<span class="kindle-cn-underline">吴楚</span>
 平。一岁之中，则<span class="kindle-cn-underline">无盐氏</span>
 之息什倍，用此富埒<span class="kindle-cn-underline">关中</span>
 。</p>
<p>
<span class="kindle-cn-underline">关中</span>
 富商大贾，大抵尽诸<span class="kindle-cn-underline">田</span>
 ，<span class="kindle-cn-underline">田啬</span>
 、<span class="kindle-cn-underline">田兰</span>
 。<span class="kindle-cn-underline">韦家栗氏</span>
 ，<span class="kindle-cn-underline">安陵</span>
 、<span class="kindle-cn-underline">杜杜氏</span>
 ，亦<a id="page757"></a>
 巨万。</p>
<p>此其章章尤异者也。皆非有爵邑奉禄弄法犯奸而富，尽椎埋去就，与时俯仰，获其赢利，以末致财，用本守之，以武一切，用文持之，变化有概，故足术也。若至力农畜，工虞商贾，为权利以成富，大者倾郡，中者倾县，下者倾乡里者，不可胜数。</p>
<p>夫纤啬筋力，治生之正道也，而富者必用奇胜。田农，掘业，而<span class="kindle-cn-underline">秦扬</span>
 以盖一州。掘冢，奸事也，而<span class="kindle-cn-underline">田叔</span>
 以起。博戏，恶业也，而<span class="kindle-cn-underline">桓发</span>
 用富。行贾，丈夫贱行也，而<span class="kindle-cn-underline">雍乐成</span>
 以饶。贩脂，辱处也，而<span class="kindle-cn-underline">雍伯</span>
 千金。卖浆，小业也，而<span class="kindle-cn-underline">张氏</span>
 千万。洒削，薄技也，而<span class="kindle-cn-underline">郅氏</span>
 鼎食。胃脯，简微耳，<span class="kindle-cn-underline">濁氏</span>
 连骑。马医，浅方，<span class="kindle-cn-underline">张里</span>
 击钟。此皆诚壹之所致。</p>
<p>由是观之，富无经业，则货无常主，能者辐凑，不肖者瓦解。千金之家比一都之君，巨万者乃与王者同乐。岂所谓“素封”者邪？非也？</p>
</div>
</body>
</html>
