<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷七十九范睢蔡泽列传第十九</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page477"></a>
 史记卷七十九<br/>
范睢蔡泽列传第十九</h1>
<p>
<span class="kindle-cn-underline">范睢</span>
 者，<span class="kindle-cn-underline">魏</span>
 人也，字<span class="kindle-cn-underline">叔</span>
 。游说诸侯，欲事<span class="kindle-cn-underline">魏王</span>
 ，家贫无以自资，乃先事<span class="kindle-cn-underline">魏</span>
 中大夫<span class="kindle-cn-underline">须贾</span>
 。</p>
<p>
<span class="kindle-cn-underline">须贾</span>
 为<span class="kindle-cn-underline">魏昭王</span>
 使于<span class="kindle-cn-underline">齐</span>
 ，<span class="kindle-cn-underline">范睢</span>
 从。留数月，未得报。<span class="kindle-cn-underline">齐襄</span>
 王闻<span class="kindle-cn-underline">睢</span>
 辩口，乃使人赐<span class="kindle-cn-underline">睢</span>
 金十斤及牛酒，<span class="kindle-cn-underline">睢</span>
 辞谢不敢受。<span class="kindle-cn-underline">须贾</span>
 知之，大怒，以为<span class="kindle-cn-underline">睢</span>
 持<span class="kindle-cn-underline">魏国</span>
 阴事告<span class="kindle-cn-underline">齐</span>
 ，故得此馈，令<span class="kindle-cn-underline">睢</span>
 受其牛酒，还其金。既归，心怒<span class="kindle-cn-underline">睢</span>
 ，以告<span class="kindle-cn-underline">魏</span>
 相。<span class="kindle-cn-underline">魏</span>
 相，<span class="kindle-cn-underline">魏</span>
 之诸公子，曰<span class="kindle-cn-underline">魏齐</span>
 。<span class="kindle-cn-underline">魏齐</span>
 大怒，使舍人笞击<span class="kindle-cn-underline">睢</span>
 ，折胁摺齿。<span class="kindle-cn-underline">睢</span>
 详死，即卷以箦，置厕中。宾客饮者醉，更溺<span class="kindle-cn-underline">睢</span>
 ，故僇辱以惩后，令无妄言者。<span class="kindle-cn-underline">睢</span>
 从箦中谓守者曰：“公能出我，我必厚谢公。”守者乃请出弃箦中死人。<span class="kindle-cn-underline">魏齐</span>
 醉，曰：“可矣。”<span class="kindle-cn-underline">范睢</span>
 得出。后<span class="kindle-cn-underline">魏齐</span>
 悔，复召求之。<span class="kindle-cn-underline">魏</span>
 人<span class="kindle-cn-underline">郑安平</span>
 闻之，乃遂操<span class="kindle-cn-underline">范睢</span>
 亡，伏匿，更名姓曰<span class="kindle-cn-underline">张禄</span>
 。</p>
<p>当此时，<span class="kindle-cn-underline">秦昭王</span>
 使谒者<span class="kindle-cn-underline">王稽</span>
 于<span class="kindle-cn-underline">魏</span>
 。<span class="kindle-cn-underline">郑安平</span>
 诈为卒，侍<span class="kindle-cn-underline">王稽</span>
 。<span class="kindle-cn-underline">王稽</span>
 问：“<span class="kindle-cn-underline">魏</span>
 有贤人可与俱西游者乎？”<span class="kindle-cn-underline">郑安平</span>
 曰：“臣里中有<span class="kindle-cn-underline">张禄先生</span>
 ，欲见君言天下事。其人有仇，不敢昼见。”<span class="kindle-cn-underline">王稽</span>
 曰：“夜与俱来。”<span class="kindle-cn-underline">郑安平</span>
 夜与<span class="kindle-cn-underline">张禄</span>
 见<span class="kindle-cn-underline">王稽</span>
 。语未究，<span class="kindle-cn-underline">王稽</span>
 知<span class="kindle-cn-underline">范睢</span>
 贤，谓曰：“先生待我于<span class="kindle-cn-underline">三亭</span>
 之南。”与私约而去。</p>
<p>
<span class="kindle-cn-underline">王稽</span>
 辞<span class="kindle-cn-underline">魏</span>
 去，过载<span class="kindle-cn-underline">范睢</span>
 入<span class="kindle-cn-underline">秦</span>
 。至<span class="kindle-cn-underline">湖</span>
 ，望见车骑从西来。<span class="kindle-cn-underline">范睢</span>
 曰：“彼来者为谁？”<span class="kindle-cn-underline">王稽</span>
 曰：“<span class="kindle-cn-underline">秦</span>
 相<span class="kindle-cn-underline">穰侯</span>
 东行县邑。”<span class="kindle-cn-underline">范睢</span>
 曰：“吾闻<span class="kindle-cn-underline">穰侯</span>
 专<span class="kindle-cn-underline">秦</span>
 权，恶内诸侯客，此恐辱我，我宁且匿车中。”有顷，<span class="kindle-cn-underline">穰侯</span>
 果至，劳<span class="kindle-cn-underline">王稽</span>
 ，因立车而语曰：“<span class="kindle-cn-underline">关东</span>
 有何变？”曰：“无有。”又谓<span class="kindle-cn-underline">王稽</span>
 曰：“谒君得无与诸侯客子俱来乎？无益，徒乱人国耳。”<span class="kindle-cn-underline">王稽</span>
 曰：“不敢。”即别去。<span class="kindle-cn-underline">范睢</span>
 曰：“吾闻<span class="kindle-cn-underline">穰侯</span>
 智士也，其见事迟，乡者疑车中有人，忘索之。”于是<span class="kindle-cn-underline">范睢</span>
 下车走，曰：“此必悔之。”行十馀里，果使骑还索车中，无客，乃已。<span class="kindle-cn-underline">王稽</span>
 遂与<span class="kindle-cn-underline">范睢</span>
 入<span class="kindle-cn-underline">咸阳</span>
 。</p>
<p>已报使，因言曰：“<span class="kindle-cn-underline">魏</span>
 有<span class="kindle-cn-underline">张禄先生</span>
 ，天下辩士也。曰‘<span class="kindle-cn-underline">秦王</span>
 之国危于累卵，得臣则安。然不可以书传也’。臣故载来。”<span class="kindle-cn-underline">秦王</span>
 弗信，使舍食草具。待命岁馀。</p>
<p>当是时，<span class="kindle-cn-underline">昭王</span>
 已立三十六年。南拔<span class="kindle-cn-underline">楚</span>
 之<span class="kindle-cn-underline">鄢郢</span>
 ，<span class="kindle-cn-underline">楚怀王</span>
 幽死于<span class="kindle-cn-underline">秦</span>
 。<span class="kindle-cn-underline">秦</span>
 东<a id="page478"></a>
 破<span class="kindle-cn-underline">齐</span>
 。<span class="kindle-cn-underline">湣王</span>
 尝称帝，后去之。数困<span class="kindle-cn-underline">三晋</span>
 。厌天下辩士，无所信。<br/>
<br/>
</p>
<p>
<span class="kindle-cn-underline">穰侯</span>
 ，<span class="kindle-cn-underline">华阳君</span>
 ，<span class="kindle-cn-underline">昭王</span>
 母<span class="kindle-cn-underline">宣太后</span>
 之弟也；而<span class="kindle-cn-underline">泾阳君</span>
 、<span class="kindle-cn-underline">高陵君</span>
 皆<span class="kindle-cn-underline">昭王</span>
 同母弟也。<span class="kindle-cn-underline">穰侯</span>
 相，三人者更将，有封邑，以太后故，私家富重于王室。及<span class="kindle-cn-underline">穰侯</span>
 为<span class="kindle-cn-underline">秦</span>
 将，且欲越<span class="kindle-cn-underline">韩</span>
 、<span class="kindle-cn-underline">魏</span>
 而伐<span class="kindle-cn-underline">齐纲寿</span>
 ，欲以广其<span class="kindle-cn-underline">陶</span>
 封。<span class="kindle-cn-underline">范睢</span>
 乃上书曰：</p>
<div class="kindle-cn-para-2em-indent">
<p>臣闻明主立政，有功者不得不赏，有能者不得不官，劳大者其禄厚，功多者其爵尊，能治众者其官大。故无能者不敢当职焉，有能者亦不得蔽隐。使以臣之言为可，愿行而益利其道；以臣之言为不可，久留臣无为也。语曰：“庸主赏所爱而罚所恶；明主则不然，赏必加于有功，而刑必断于有罪。”今臣之胸不足以当椹质，而腰不足以待斧钺，岂敢以疑事尝试于王哉！虽以臣为贱人而轻辱，独不重任臣者之无反复于王邪？</p>
<p>且臣闻<span class="kindle-cn-underline">周</span>
 有砥砨，<span class="kindle-cn-underline">宋</span>
 有结绿，<span class="kindle-cn-underline">梁</span>
 有县藜，<span class="kindle-cn-underline">楚</span>
 有<span class="kindle-cn-underline">和</span>
 朴，此四宝者，土之所生，良工之所失也，而为天下名器。然则圣王之所弃者，独不足以厚国家乎？</p>
<p>臣闻善厚家者取之于国，善厚国者取之于诸侯。天下有明主则诸侯不得擅厚者，何也？为其割荣也。良医知病人之死生，而圣主明于成败之事，利则行之，害则舍之，疑则少尝之，虽<span class="kindle-cn-underline">舜禹</span>
 复生，弗能改已。语之至者，臣不敢载之于书，其浅者又不足听也。意者臣愚而不概于王心邪？亡其言臣者贱而不可用乎？自非然者，臣愿得少赐游观之间，望见颜色。一语无效，请伏斧质。</p>
<p>于是<span class="kindle-cn-underline">秦昭王</span>
 大说，乃谢<span class="kindle-cn-underline">王稽</span>
 ，使以传车召<span class="kindle-cn-underline">范睢</span>
 。</p>
</div>
<p>于是<span class="kindle-cn-underline">范睢</span>
 乃得见于离宫，详为不知永巷而入其中。王来，而宦者怒逐之，曰：“王至！”<span class="kindle-cn-underline">范睢</span>
 缪为曰：“<span class="kindle-cn-underline">秦</span>
 安得王？<span class="kindle-cn-underline">秦</span>
 独有太后、<span class="kindle-cn-underline">穰侯</span>
 耳。”欲以感怒<span class="kindle-cn-underline">昭王</span>
 。<span class="kindle-cn-underline">昭王</span>
 至，闻其与宦者争言，遂延迎，谢曰：“寡人宜以身受命久矣，会<span class="kindle-cn-underline">义渠</span>
 之事急，寡人旦暮自请太后；今<span class="kindle-cn-underline">义渠</span>
 之事已，寡人乃得受命。窃闵然不敏，敬执宾主之礼。”<span class="kindle-cn-underline">范睢</span>
 辞让。是日观<span class="kindle-cn-underline">范睢</span>
 之见者，群臣莫不洒然变色易容者。</p>
<p>
<span class="kindle-cn-underline">秦王</span>
 屏左右，宫中虚无人。<span class="kindle-cn-underline">秦王</span>
 跽而请曰：“先生何以幸教寡人？”<span class="kindle-cn-underline">范睢</span>
 曰：“唯唯。”有间，<span class="kindle-cn-underline">秦王</span>
 复跽而请曰：“先生何以幸教寡人？”<span class="kindle-cn-underline">范睢</span>
 曰：“唯唯。”若是者三。<span class="kindle-cn-underline">秦王</span>
 跽曰：“先生卒不幸教寡人邪？”<span class="kindle-cn-underline">范睢</span>
 曰：“非敢然也。臣闻昔者<span class="kindle-cn-underline">吕尚</span>
 之遇<span class="kindle-cn-underline">文王</span>
 也，身为渔父而钓于<span class="kindle-cn-underline">渭</span>
 滨耳。若是者，交疏也。已说而立为太师，载与俱归者，其言深也。故<span class="kindle-cn-underline">文王</span>
 遂收功于<span class="kindle-cn-underline">吕尚</span>
 而卒王天<a id="page479"></a>
 下。乡使<span class="kindle-cn-underline">文王</span>
 疏<span class="kindle-cn-underline">吕尚</span>
 而不与深言，是<span class="kindle-cn-underline">周</span>
 无天子之德，而<span class="kindle-cn-underline">文武</span>
 无与成其王业也。今臣羁旅之臣也，交疏于王，而所愿陈者皆匡君之事，处人骨肉之间，愿效愚忠而未知王之心也。此所以王三问而不敢对者也。臣非有畏而不敢言也。臣知今日言之于前而明日伏诛于后，然臣不敢避也。大王信行臣之言，死不足以为臣患，亡不足以为臣忧，漆身为厉、被发为狂不足以为臣耻。且以<span class="kindle-cn-underline">五帝</span>
 之圣焉而死，<span class="kindle-cn-underline">三王</span>
 之仁焉而死，<span class="kindle-cn-underline">五伯</span>
 之贤焉而死，<span class="kindle-cn-underline">乌获</span>
 、<span class="kindle-cn-underline">任鄙</span>
 之力焉而死，<span class="kindle-cn-underline">成荆</span>
 、<span class="kindle-cn-underline">孟贲</span>
 、<span class="kindle-cn-underline">王庆忌</span>
 、<span class="kindle-cn-underline">夏育</span>
 之勇焉而死。死者，人之所必不免也。处必然之势，可以少有补于<span class="kindle-cn-underline">秦</span>
 ，此臣之所大愿也，臣又何患哉！<span class="kindle-cn-underline">伍子胥</span>
 橐载而出<span class="kindle-cn-underline">昭关</span>
 ，夜行昼伏，至于<span class="kindle-cn-underline">陵水</span>
 ，无以糊其口，膝行蒲伏，稽首肉袒，鼓腹吹篪，乞食于<span class="kindle-cn-underline">吴</span>
 市，卒兴<span class="kindle-cn-underline">吴国</span>
 ，<span class="kindle-cn-underline">阖闾</span>
 为伯。使臣得尽谋如<span class="kindle-cn-underline">伍子胥</span>
 ，加之以幽囚，终身不复见，是臣之说行也，臣又何忧？<span class="kindle-cn-underline">箕子</span>
 、<span class="kindle-cn-underline">接舆</span>
 漆身为厉，被发为狂，无益于主。假使臣得同行于<span class="kindle-cn-underline">箕子</span>
 ，可以有补于所贤之主，是臣之大荣也，臣有何耻？臣之所恐者，独恐臣死之后，天下见臣之尽忠而身死，因以是杜口裹足，莫肯向<span class="kindle-cn-underline">秦</span>
 耳。足下上畏太后之严，下惑于奸臣之态，居深宫之中，不离阿保之手，终身迷惑，无与昭奸。大者宗庙灭覆，小者身以孤危，此臣之所恐耳。若夫穷辱之事，死亡之患，臣不敢畏也。臣死而<span class="kindle-cn-underline">秦</span>
 治，是臣死贤于生。”<span class="kindle-cn-underline">秦王</span>
 跽曰：“先生是何言也！夫<span class="kindle-cn-underline">秦国</span>
 辟远，寡人愚不肖，先生乃幸辱至于此，是天以寡人恩先生而存先王之宗庙也。寡人得受命于先生，是天所以幸先王，而不弃其孤也。先生奈何而言若是！事无小大，上及太后，下至大臣，愿先生悉以教寡人，无疑寡人也。”<span class="kindle-cn-underline">范睢</span>
 拜，<span class="kindle-cn-underline">秦王</span>
 亦拜。</p>
<p>
<span class="kindle-cn-underline">范睢</span>
 曰：“大王之国，四塞以为固，北有<span class="kindle-cn-underline">甘泉</span>
 、<span class="kindle-cn-underline">谷口</span>
 ，南带<span class="kindle-cn-underline">泾</span>
 、<span class="kindle-cn-underline">渭</span>
 ，右<span class="kindle-cn-underline">陇</span>
 、<span class="kindle-cn-underline">蜀</span>
 ，左<span class="kindle-cn-underline">关</span>
 、<span class="kindle-cn-underline">阪</span>
 ，奋击百万，战车千乘，利则出攻，不利则入守，此王者之地也。民怯于私斗而勇于公战，此王者之民也。王并此二者而有之。夫以<span class="kindle-cn-underline">秦</span>
 卒之勇，车骑之众，以治诸侯，譬若施<span class="kindle-cn-underline">韩</span>
 卢而搏蹇兔也，霸王之业可致也，而群臣莫当其位。至今闭关十五年，不敢窥兵于<span class="kindle-cn-underline">山</span>
 东者，是<span class="kindle-cn-underline">穰侯</span>
 为<span class="kindle-cn-underline">秦</span>
 谋不忠，而大王之计有所失也。”<span class="kindle-cn-underline">秦王</span>
 跽曰：“寡人愿闻失计。”</p>
<p>然左右多窃听者，<span class="kindle-cn-underline">范睢</span>
 恐，未敢言内，先言外事，以观<span class="kindle-cn-underline">秦王</span>
 之俯仰。因进曰：“夫<span class="kindle-cn-underline">穰侯</span>
 越<span class="kindle-cn-underline">韩</span>
 、<span class="kindle-cn-underline">魏</span>
 而攻<span class="kindle-cn-underline">齐纲</span>
 、<span class="kindle-cn-underline">寿</span>
 ，非计也。少出师则不足以伤<span class="kindle-cn-underline">齐</span>
 ，多出师则害于<span class="kindle-cn-underline">秦</span>
 。臣意王之计，欲少出师而悉<span class="kindle-cn-underline">韩</span>
 、<span class="kindle-cn-underline">魏</span>
 之兵也，则不义矣。今见与国之不亲也，越人之国而攻，可乎？其于计疏矣。且昔<span class="kindle-cn-underline">齐湣王</span>
 南攻<span class="kindle-cn-underline">楚</span>
 ，破军杀将，再辟地千里，而<span class="kindle-cn-underline">齐</span>
 尺寸之地无得焉者，岂不欲得地哉，形势不能有也。诸侯见<span class="kindle-cn-underline">齐</span>
 之罢弊，君臣之不和也，兴兵而伐<span class="kindle-cn-underline">齐</span>
 ，大破之。士辱兵顿，<a id="page480"></a>
 皆咎其王，曰：‘谁为此计者乎？’王曰：‘<span class="kindle-cn-underline">文子</span>
 为之。’大臣作乱，<span class="kindle-cn-underline">文子</span>
 出走。故<span class="kindle-cn-underline">齐</span>
 所以大破者，以其伐<span class="kindle-cn-underline">楚</span>
 而肥<span class="kindle-cn-underline">韩</span>
 、<span class="kindle-cn-underline">魏</span>
 也。此所谓借贼兵而赍盗粮者也。王不如远交而近攻，得寸则王之寸也，得尺亦王之尺也。今释此而远攻，不亦缪乎！且昔者<span class="kindle-cn-underline">中山</span>
 之国地方五百里，<span class="kindle-cn-underline">赵</span>
 独吞之，功成名立而利附焉，天下莫之能害也。今夫<span class="kindle-cn-underline">韩</span>
 、<span class="kindle-cn-underline">魏</span>
 ，中国之处而天下之枢也，王其欲霸，必亲中国以为天下枢，以威<span class="kindle-cn-underline">楚</span>
 、<span class="kindle-cn-underline">赵</span>
 。<span class="kindle-cn-underline">楚</span>
 强则附<span class="kindle-cn-underline">赵</span>
 ，<span class="kindle-cn-underline">赵</span>
 强则附<span class="kindle-cn-underline">楚</span>
 ，<span class="kindle-cn-underline">楚</span>
 、<span class="kindle-cn-underline">赵</span>
 皆附，<span class="kindle-cn-underline">齐</span>
 必惧矣。<span class="kindle-cn-underline">齐</span>
 惧，必卑辞重币以事<span class="kindle-cn-underline">秦</span>
 。<span class="kindle-cn-underline">齐</span>
 附而<span class="kindle-cn-underline">韩</span>
 、<span class="kindle-cn-underline">魏</span>
 因可虏也。”<span class="kindle-cn-underline">昭王</span>
 曰：“吾欲亲<span class="kindle-cn-underline">魏</span>
 久矣，而<span class="kindle-cn-underline">魏</span>
 多变之国也，寡人不能亲。请问亲<span class="kindle-cn-underline">魏</span>
 奈何？”对曰：“王卑词重币以事之；不可，则割地而赂之；不可，因举兵而伐之。”王曰：“寡人敬闻命矣。”乃拜<span class="kindle-cn-underline">范睢</span>
 为客卿，谋兵事。卒听<span class="kindle-cn-underline">范睢</span>
 谋，使五大夫<span class="kindle-cn-underline">绾</span>
 伐<span class="kindle-cn-underline">魏</span>
 ，拔<span class="kindle-cn-underline">怀</span>
 。后二岁，拔<span class="kindle-cn-underline">邢丘</span>
 。</p>
<p>客卿<span class="kindle-cn-underline">范睢</span>
 复说<span class="kindle-cn-underline">昭王</span>
 曰：“<span class="kindle-cn-underline">秦韩</span>
 之地形，相错如绣。<span class="kindle-cn-underline">秦</span>
 之有<span class="kindle-cn-underline">韩</span>
 也，譬如木之有蠹也，人之有心腹之病也。天下无变则已，天下有变，其为<span class="kindle-cn-underline">秦</span>
 患者孰大于<span class="kindle-cn-underline">韩</span>
 乎？王不如收<span class="kindle-cn-underline">韩</span>
 。”<span class="kindle-cn-underline">昭王</span>
 曰：“吾固欲收<span class="kindle-cn-underline">韩</span>
 ，<span class="kindle-cn-underline">韩</span>
 不听，为之奈何？”对曰：“<span class="kindle-cn-underline">韩</span>
 安得无听乎？王下兵而攻<span class="kindle-cn-underline">荥阳</span>
 ，则<span class="kindle-cn-underline">巩</span>
 、<span class="kindle-cn-underline">成皋</span>
 之道不通；北断<span class="kindle-cn-underline">太行</span>
 之道，则<span class="kindle-cn-underline">上党</span>
 之师不下。王一兴兵而攻<span class="kindle-cn-underline">荥阳</span>
 ，则其国断而为三。夫<span class="kindle-cn-underline">韩</span>
 见必亡，安得不听乎？若<span class="kindle-cn-underline">韩</span>
 听，而霸事因可虑矣。”王曰：“善。”且欲发使于<span class="kindle-cn-underline">韩</span>
 。<br/>
<br/>
</p>
<p>
<span class="kindle-cn-underline">范睢</span>
 日益亲，复说用数年矣，因请间说曰：“臣居<span class="kindle-cn-underline">山东</span>
 时，闻<span class="kindle-cn-underline">齐</span>
 之有<span class="kindle-cn-underline">田文</span>
 ，不闻其有王也；闻<span class="kindle-cn-underline">秦</span>
 之有太后、<span class="kindle-cn-underline">穰侯</span>
 、<span class="kindle-cn-underline">华阳</span>
 、<span class="kindle-cn-underline">高陵</span>
 、<span class="kindle-cn-underline">泾阳</span>
 ，不闻其有王也。夫擅国之谓王，能利害之谓王，制杀生之威之谓王。今太后擅行不顾，<span class="kindle-cn-underline">穰侯</span>
 出使不报，<span class="kindle-cn-underline">华阳</span>
 、<span class="kindle-cn-underline">泾阳</span>
 等击断无讳，<span class="kindle-cn-underline">高陵</span>
 进退不请。四贵备而国不危者，未之有也。为此四贵者下，乃所谓无王也。然则权安得不倾，令安得从王出乎？臣闻善治国者，乃内固其威而外重其权。<span class="kindle-cn-underline">穰侯</span>
 使者操王之重，决制于诸侯，剖符于天下，政適伐国，莫敢不听。战胜攻取则利归于<span class="kindle-cn-underline">陶</span>
 ，国弊御于诸侯；战败则结怨于百姓，而祸归于社稷。诗曰‘木实繁者披其枝，披其枝者伤其心；大其都者危其国，尊其臣者卑其主’。<span class="kindle-cn-underline">崔杼</span>
 、<span class="kindle-cn-underline">淖齿</span>
 管<span class="kindle-cn-underline">齐</span>
 ，射王股，擢王筋，悬之于庙梁，宿昔而死。<span class="kindle-cn-underline">李兑</span>
 管<span class="kindle-cn-underline">赵</span>
 ，囚<span class="kindle-cn-underline">主父</span>
 于<span class="kindle-cn-underline">沙丘</span>
 ，百日而饿死。今臣闻<span class="kindle-cn-underline">秦</span>
 太后、<span class="kindle-cn-underline">穰侯</span>
 用事，<span class="kindle-cn-underline">高陵</span>
 、<span class="kindle-cn-underline">华阳</span>
 、<span class="kindle-cn-underline">泾阳</span>
 佐之，卒无<span class="kindle-cn-underline">秦王</span>
 ，此亦<span class="kindle-cn-underline">淖齿</span>
 、<span class="kindle-cn-underline">李兑</span>
 之类也。且夫<span class="kindle-cn-underline">三代</span>
 所以亡国者，君专授政，纵酒驰骋弋猎，不听政事。其所授者，妒贤嫉能，御下蔽上，以成其私，不为主计，而主不觉悟，故失其国。今自有秩以上至诸大吏，下及王左右，无非相国之人者。见王独立于朝，臣窃为王恐，万世之后，有<span class="kindle-cn-underline">秦国</span>
 者非王子孙也。”<span class="kindle-cn-underline">昭王</span>
 闻之大惧，<a id="page481"></a>
 曰：“善。”于是废太后，逐<span class="kindle-cn-underline">穰侯</span>
 、<span class="kindle-cn-underline">高陵</span>
 、<span class="kindle-cn-underline">华阳</span>
 、<span class="kindle-cn-underline">泾阳君</span>
 于关外。<span class="kindle-cn-underline">秦王</span>
 乃拜<span class="kindle-cn-underline">范睢</span>
 为相。收<span class="kindle-cn-underline">穰侯</span>
 之印，使归<span class="kindle-cn-underline">陶</span>
 ，因使县官给车牛以徙，千乘有馀。到关，关阅其宝器，宝器珍怪多于王室。</p>
<p>
<span class="kindle-cn-underline">秦</span>
 封<span class="kindle-cn-underline">范睢</span>
 以<span class="kindle-cn-underline">应</span>
 ，号为<span class="kindle-cn-underline">应侯</span>
 。当是时，<span class="kindle-cn-underline">秦昭王</span>
 四十一年也。<br/>
<br/>
</p>
<p>
<span class="kindle-cn-underline">范睢</span>
 既相<span class="kindle-cn-underline">秦</span>
 ，<span class="kindle-cn-underline">秦</span>
 号曰<span class="kindle-cn-underline">张禄</span>
 ，而<span class="kindle-cn-underline">魏</span>
 不知，以为<span class="kindle-cn-underline">范睢</span>
 已死久矣。<span class="kindle-cn-underline">魏</span>
 闻<span class="kindle-cn-underline">秦</span>
 且东伐<span class="kindle-cn-underline">韩</span>
 、<span class="kindle-cn-underline">魏</span>
 ，<span class="kindle-cn-underline">魏</span>
 使<span class="kindle-cn-underline">须贾</span>
 于<span class="kindle-cn-underline">秦</span>
 。<span class="kindle-cn-underline">范睢</span>
 闻之，为微行，敝衣闲步之邸，见<span class="kindle-cn-underline">须贾</span>
 。<span class="kindle-cn-underline">须贾</span>
 见之而惊曰：“<span class="kindle-cn-underline">范叔</span>
 固无恙乎！”<span class="kindle-cn-underline">范睢</span>
 曰：“然。”<span class="kindle-cn-underline">须贾</span>
 笑曰：“<span class="kindle-cn-underline">范叔</span>
 有说于<span class="kindle-cn-underline">秦</span>
 邪？”曰：“不也。<span class="kindle-cn-underline">睢</span>
 前日得过于<span class="kindle-cn-underline">魏</span>
 相，故亡逃至此，安敢说乎！”<span class="kindle-cn-underline">须贾</span>
 曰：“今<span class="kindle-cn-underline">叔</span>
 何事？”<span class="kindle-cn-underline">范睢</span>
 曰：“臣为人庸赁。”<span class="kindle-cn-underline">须贾</span>
 意哀之，留与坐饮食，曰：“<span class="kindle-cn-underline">范叔</span>
 一寒如此哉！”乃取其一绨袍以赐之。<span class="kindle-cn-underline">须贾</span>
 因问曰：“<span class="kindle-cn-underline">秦</span>
 相<span class="kindle-cn-underline">张君</span>
 ，公知之乎？吾闻幸于王，天下之事皆决于相君。今吾事之去留在<span class="kindle-cn-underline">张君</span>
 。孺子岂有客习于相君者哉？”<span class="kindle-cn-underline">范睢</span>
 曰：“主人翁习知之。唯<span class="kindle-cn-underline">睢</span>
 亦得谒，<span class="kindle-cn-underline">睢</span>
 请为见君于<span class="kindle-cn-underline">张君</span>
 。”<span class="kindle-cn-underline">须贾</span>
 曰：“吾马病，车轴折，非大车驷马，吾固不出。”<span class="kindle-cn-underline">范睢</span>
 曰：“愿为君借大车驷马于主人翁。”</p>
<p>
<span class="kindle-cn-underline">范睢</span>
 归取大车驷马，为<span class="kindle-cn-underline">须贾</span>
 御之，入<span class="kindle-cn-underline">秦</span>
 相府。府中望见，有识者皆避匿，<span class="kindle-cn-underline">须贾</span>
 怪之。至相舍门，谓<span class="kindle-cn-underline">须贾</span>
 曰：“待我，我为君先入通于相君。”<span class="kindle-cn-underline">须贾</span>
 待门下，持车良久，问门下曰：“<span class="kindle-cn-underline">范叔</span>
 不出，何也？”门下曰：“无<span class="kindle-cn-underline">范叔</span>
 。”<span class="kindle-cn-underline">须贾</span>
 曰：“向者与我载而入者。”门下曰：“乃吾相<span class="kindle-cn-underline">张君</span>
 也。”<span class="kindle-cn-underline">须贾</span>
 大惊，自知见卖，乃肉袒膝行，因门下人谢罪。于是<span class="kindle-cn-underline">范睢</span>
 盛帷帐，侍者甚众，见之。<span class="kindle-cn-underline">须贾</span>
 顿首言死罪，曰：“<span class="kindle-cn-underline">贾</span>
 不意君能自致于青云之上，<span class="kindle-cn-underline">贾</span>
 不敢复读天下之书，不敢复与天下之事。<span class="kindle-cn-underline">贾</span>
 有汤镬之罪，请自屏于胡貉之地，唯君死生之！”<span class="kindle-cn-underline">范睢</span>
 曰：“汝罪有几？”曰：“擢<span class="kindle-cn-underline">贾</span>
 之发以续<span class="kindle-cn-underline">贾</span>
 之罪，尚未足。”<span class="kindle-cn-underline">范睢</span>
 曰：“汝罪有三耳。昔者<span class="kindle-cn-underline">楚昭王</span>
 时而<span class="kindle-cn-underline">申包胥</span>
 为<span class="kindle-cn-underline">楚</span>
 却<span class="kindle-cn-underline">吴</span>
 军，<span class="kindle-cn-underline">楚王</span>
 封之以<span class="kindle-cn-underline">荆</span>
 五千户，<span class="kindle-cn-underline">包胥</span>
 辞不受，为丘墓之寄于<span class="kindle-cn-underline">荆</span>
 也。今<span class="kindle-cn-underline">睢</span>
 之先人丘墓亦在<span class="kindle-cn-underline">魏</span>
 ，公前以<span class="kindle-cn-underline">睢</span>
 为有外心于<span class="kindle-cn-underline">齐</span>
 而恶<span class="kindle-cn-underline">睢</span>
 于<span class="kindle-cn-underline">魏齐</span>
 ，公之罪一也。当<span class="kindle-cn-underline">魏齐</span>
 辱我于厕中，公不止，罪二也。更醉而溺我，公其何忍乎？罪三矣。然公之所以得无死者，以绨袍恋恋，有故人之意，故释公。”乃谢罢。入言之<span class="kindle-cn-underline">昭王</span>
 ，罢归<span class="kindle-cn-underline">须贾</span>
 。</p>
<p>
<span class="kindle-cn-underline">须贾</span>
 辞于<span class="kindle-cn-underline">范睢</span>
 ，<span class="kindle-cn-underline">范睢</span>
 大供具，尽请诸侯使，与坐堂上，食饮甚设。而坐<span class="kindle-cn-underline">须贾</span>
 于堂下，置莝豆其前，令两黥徒夹而马食之。数曰：“为我告<span class="kindle-cn-underline">魏王</span>
 ，急持<span class="kindle-cn-underline">魏齐</span>
 头来！不然者，我且屠<span class="kindle-cn-underline">大梁</span>
 。”<span class="kindle-cn-underline">须贾</span>
 归，以告<span class="kindle-cn-underline">魏齐</span>
 。<span class="kindle-cn-underline">魏齐</span>
 恐，亡走<span class="kindle-cn-underline">赵</span>
 ，匿<span class="kindle-cn-underline">平原君</span>
 所。</p>
<p>
<span class="kindle-cn-underline">范睢</span>
 既相，<span class="kindle-cn-underline">王稽</span>
 谓<span class="kindle-cn-underline">范睢</span>
 曰：“事有不可知者三，有不可奈何者亦三。宫<a id="page482"></a>
 车一日晏驾，是事之不可知者一也。君卒然捐馆舍，是事之不可知者二也。使臣卒然填沟壑，是事之不可知者三也。宫车一日晏驾，君虽恨于臣，无可奈何。君卒然捐馆舍，君虽恨于臣，亦无可奈何。使臣卒然填沟壑，君虽恨于臣，亦无可奈何。”<span class="kindle-cn-underline">范睢</span>
 不怿，乃入言于王曰：“非<span class="kindle-cn-underline">王稽</span>
 之忠，莫能内臣于<span class="kindle-cn-underline">函谷关</span>
 ；非大王之贤圣，莫能贵臣。今臣官至于相，爵在列侯，<span class="kindle-cn-underline">王稽</span>
 之官尚止于谒者，非其内臣之意也。”<span class="kindle-cn-underline">昭王</span>
 召<span class="kindle-cn-underline">王稽</span>
 ，拜为<span class="kindle-cn-underline">河东</span>
 守，三岁不上计。又任<span class="kindle-cn-underline">郑安平</span>
 ，<span class="kindle-cn-underline">昭王</span>
 以为将军。<span class="kindle-cn-underline">范睢</span>
 于是散家财物，尽以报所尝困厄者。一饭之德必偿，睚眦之怨必报。</p>
<p>
<span class="kindle-cn-underline">范睢</span>
 相<span class="kindle-cn-underline">秦</span>
 二年，<span class="kindle-cn-underline">秦昭王</span>
 之四十二年，东伐<span class="kindle-cn-underline">韩少曲</span>
 、<span class="kindle-cn-underline">高平</span>
 ，拔之。</p>
<p>
<span class="kindle-cn-underline">秦昭王</span>
 闻<span class="kindle-cn-underline">魏齐</span>
 在<span class="kindle-cn-underline">平原君</span>
 所，欲为<span class="kindle-cn-underline">范睢</span>
 必报其仇，乃详为好书遗<span class="kindle-cn-underline">平原君</span>
 曰：“寡人闻君之高义，愿与君为布衣之友，君幸过寡人，寡人愿与君为十日之饮。”<span class="kindle-cn-underline">平原君</span>
 畏<span class="kindle-cn-underline">秦</span>
 ，且以为然，而入<span class="kindle-cn-underline">秦</span>
 见<span class="kindle-cn-underline">昭王</span>
 。<span class="kindle-cn-underline">昭王</span>
 与<span class="kindle-cn-underline">平原君</span>
 饮数日，<span class="kindle-cn-underline">昭王</span>
 谓<span class="kindle-cn-underline">平原君</span>
 曰：“昔<span class="kindle-cn-underline">周文王</span>
 得<span class="kindle-cn-underline">吕尚</span>
 以为太公，<span class="kindle-cn-underline">齐桓公</span>
 得<span class="kindle-cn-underline">管夷吾</span>
 以为仲父，今<span class="kindle-cn-underline">范君</span>
 亦寡人之叔父也。<span class="kindle-cn-underline">范君</span>
 之仇在君之家，愿使人归取其头来；不然，吾不出君于关。”<span class="kindle-cn-underline">平原君</span>
 曰：“贵而为交者，为贱也；富而为交者，为贫也。夫<span class="kindle-cn-underline">魏齐</span>
 者，<span class="kindle-cn-underline">胜</span>
 之友也，在，固不出也，今又不在臣所。”<span class="kindle-cn-underline">昭王</span>
 乃遗<span class="kindle-cn-underline">赵王</span>
 书曰：“王之弟在<span class="kindle-cn-underline">秦</span>
 ，<span class="kindle-cn-underline">范君</span>
 之仇<span class="kindle-cn-underline">魏齐</span>
 在<span class="kindle-cn-underline">平原君</span>
 之家。王使人疾持其头来；不然，吾举兵而伐<span class="kindle-cn-underline">赵</span>
 ，又不出王之弟于关。”<span class="kindle-cn-underline">赵孝成王</span>
 乃发卒围<span class="kindle-cn-underline">平原君</span>
 家，急，<span class="kindle-cn-underline">魏齐</span>
 夜亡出，见<span class="kindle-cn-underline">赵</span>
 相<span class="kindle-cn-underline">虞卿</span>
 。<span class="kindle-cn-underline">虞卿</span>
 度<span class="kindle-cn-underline">赵王</span>
 终不可说，乃解其相印，与<span class="kindle-cn-underline">魏齐</span>
 亡，间行，念诸侯莫可以急抵者，乃复走<span class="kindle-cn-underline">大梁</span>
 ，欲因<span class="kindle-cn-underline">信陵君</span>
 以走<span class="kindle-cn-underline">楚</span>
 。<span class="kindle-cn-underline">信陵君</span>
 闻之，畏<span class="kindle-cn-underline">秦</span>
 ，犹豫未肯见，曰：“<span class="kindle-cn-underline">虞卿</span>
 何如人也？”时<span class="kindle-cn-underline">侯嬴</span>
 在旁，曰：“人固未易知，知人亦未易也。夫<span class="kindle-cn-underline">虞卿</span>
 蹑<img class="kindle-cn-inline-character" src="Image00112.jpg" alt="" />
 檐簦，一见<span class="kindle-cn-underline">赵王</span>
 ，赐白璧一双，黄金百镒；再见，拜为上卿；三见，卒受相印，封万户侯。当此之时，天下争知之。夫<span class="kindle-cn-underline">魏齐</span>
 穷困过<span class="kindle-cn-underline">虞卿</span>
 ，<span class="kindle-cn-underline">虞卿</span>
 不敢重爵禄之尊，解相印，捐万户侯而间行。急士之穷而归公子，公子曰‘何如人’。人固不易知，知人亦未易也！”<span class="kindle-cn-underline">信陵君</span>
 大惭，驾如野迎之。<span class="kindle-cn-underline">魏齐</span>
 闻<span class="kindle-cn-underline">信陵君</span>
 之初难见之，怒而自刭。<span class="kindle-cn-underline">赵王</span>
 闻之，卒取其头予<span class="kindle-cn-underline">秦</span>
 。<span class="kindle-cn-underline">秦昭王</span>
 乃出<span class="kindle-cn-underline">平原君</span>
 归<span class="kindle-cn-underline">赵</span>
 。</p>
<p>
<span class="kindle-cn-underline">昭王</span>
 四十三年，<span class="kindle-cn-underline">秦</span>
 攻<span class="kindle-cn-underline">韩汾陉</span>
 ，拔之，因城<span class="kindle-cn-underline">河</span>
 上<span class="kindle-cn-underline">广武</span>
 。</p>
<p>后五年，<span class="kindle-cn-underline">昭王</span>
 用<span class="kindle-cn-underline">应侯</span>
 谋，纵反间卖<span class="kindle-cn-underline">赵</span>
 ，<span class="kindle-cn-underline">赵</span>
 以其故，令<span class="kindle-cn-underline">马服子</span>
 代<span class="kindle-cn-underline">廉颇</span>
 将。<span class="kindle-cn-underline">秦</span>
 大破<span class="kindle-cn-underline">赵</span>
 于<span class="kindle-cn-underline">长平</span>
 ，遂围<span class="kindle-cn-underline">邯郸</span>
 。已而与<span class="kindle-cn-underline">武安君白起</span>
 有隙，言而杀之。任<span class="kindle-cn-underline">郑安平</span>
 ，使击<span class="kindle-cn-underline">赵</span>
 。<span class="kindle-cn-underline">郑安平</span>
 为<span class="kindle-cn-underline">赵</span>
 所围，急，以兵二万人降<span class="kindle-cn-underline">赵</span>
 。<span class="kindle-cn-underline">应侯</span>
 席稿请罪。<span class="kindle-cn-underline">秦</span>
 之法，任人而所任不善者，各以其罪罪之。于是<span class="kindle-cn-underline">应侯</span>
 罪当收三族。<span class="kindle-cn-underline">秦昭王</span>
 恐伤<span class="kindle-cn-underline">应侯</span>
 之意，乃下令国中：“有敢言<span class="kindle-cn-underline">郑安平</span>
 事者，以其罪罪之。”而加赐相<a id="page483"></a>
 国<span class="kindle-cn-underline">应侯</span>
 食物日益厚，以顺适其意。后二岁，<span class="kindle-cn-underline">王稽</span>
 为<span class="kindle-cn-underline">河东</span>
 守，与诸侯通，坐法诛。而<span class="kindle-cn-underline">应侯</span>
 日益以不怿。</p>
<p>
<span class="kindle-cn-underline">昭王</span>
 临朝叹息，<span class="kindle-cn-underline">应侯</span>
 进曰：“臣闻‘主忧臣辱，主辱臣死’。今大王中朝而忧，臣敢请其罪。”<span class="kindle-cn-underline">昭王</span>
 曰：“吾闻<span class="kindle-cn-underline">楚</span>
 之铁剑利而倡优拙。夫铁剑利则士勇，倡优拙则思虑远。夫以远思虑而御勇士，吾恐<span class="kindle-cn-underline">楚</span>
 之图<span class="kindle-cn-underline">秦</span>
 也。夫物不素具，不可以应卒，今<span class="kindle-cn-underline">武安君</span>
 既死，而<span class="kindle-cn-underline">郑安平</span>
 等畔，内无良将而外多敌国，吾是以忧。”欲以激励<span class="kindle-cn-underline">应侯</span>
 ，<span class="kindle-cn-underline">应侯</span>
 惧，不知所出。<span class="kindle-cn-underline">蔡泽</span>
 闻之，往入<span class="kindle-cn-underline">秦</span>
 也。<br/>
<br/>
</p>
<p>
<span class="kindle-cn-underline">蔡泽</span>
 者，<span class="kindle-cn-underline">燕</span>
 人也。游学干诸侯小大甚众，不遇。而从<span class="kindle-cn-underline">唐举</span>
 相，曰：“吾闻先生相<span class="kindle-cn-underline">李兑</span>
 ，曰‘百日之内持国秉’，有之乎？”曰：“有之。”曰：“若臣者何如？”<span class="kindle-cn-underline">唐举</span>
 孰视而笑曰：“先生曷鼻，巨肩，魋颜，蹙齃，膝挛。吾闻圣人不相，殆先生乎？”<span class="kindle-cn-underline">蔡泽</span>
 知<span class="kindle-cn-underline">唐举</span>
 戏之，乃曰：“富贵吾所自有，吾所不知者寿也，愿闻之。”<span class="kindle-cn-underline">唐举</span>
 曰：“先生之寿，从今以往者四十三岁。”<span class="kindle-cn-underline">蔡泽</span>
 笑谢而去，谓其御者曰：“吾持粱刺齿肥，跃马疾驱，怀黄金之印，结紫绶于腰，揖让人主之前，食肉富贵，四十三年足矣。”去之<span class="kindle-cn-underline">赵</span>
 ，见逐。之<span class="kindle-cn-underline">韩</span>
 、<span class="kindle-cn-underline">魏</span>
 ，遇夺釜鬲于涂。闻<span class="kindle-cn-underline">应侯</span>
 任<span class="kindle-cn-underline">郑安平</span>
 、<span class="kindle-cn-underline">王稽</span>
 皆负重罪于<span class="kindle-cn-underline">秦</span>
 ，<span class="kindle-cn-underline">应侯</span>
 内惭，<span class="kindle-cn-underline">蔡泽</span>
 乃西入<span class="kindle-cn-underline">秦</span>
 。</p>
<p>将见<span class="kindle-cn-underline">昭王</span>
 ，使人宣言以感怒<span class="kindle-cn-underline">应侯</span>
 曰：“<span class="kindle-cn-underline">燕</span>
 客<span class="kindle-cn-underline">蔡泽</span>
 ，天下雄俊弘辩智士也。彼一见<span class="kindle-cn-underline">秦王</span>
 ，<span class="kindle-cn-underline">秦王</span>
 必困君而夺君之位。”<span class="kindle-cn-underline">应侯</span>
 闻，曰：“<span class="kindle-cn-underline">五帝三代</span>
 之事，百家之说，吾既知之，众口之辩，吾皆摧之，是恶能困我而夺我位乎？”使人召<span class="kindle-cn-underline">蔡泽</span>
 。<span class="kindle-cn-underline">蔡泽</span>
 入，则揖<span class="kindle-cn-underline">应侯</span>
 。<span class="kindle-cn-underline">应侯</span>
 固不快，及见之，又倨，<span class="kindle-cn-underline">应侯</span>
 因让之曰：“子尝宣言欲代我相<span class="kindle-cn-underline">秦</span>
 ，宁有之乎？”对曰：“然。”<span class="kindle-cn-underline">应侯</span>
 曰：“请闻其说。”<span class="kindle-cn-underline">蔡泽</span>
 曰：“吁，君何见之晚也！夫四时之序，成功者去。夫人生百体坚强，手足便利，耳目聪明而心圣智，岂非士之愿与？”<span class="kindle-cn-underline">应侯</span>
 曰：“然。”<span class="kindle-cn-underline">蔡泽</span>
 曰：“质仁秉义，行道施德，得志于天下，天下怀乐敬爱而尊慕之，皆愿以为君王，岂不辩智之期与？”<span class="kindle-cn-underline">应侯</span>
 曰：“然。”<span class="kindle-cn-underline">蔡泽</span>
 复曰：“富贵显荣，成理万物，使各得其所；性命寿长，终其天年而不夭伤；天下继其统，守其业，传之无穷；名实纯粹，泽流千里，世世称之而无绝，与天地终始：岂道德之符而圣人所谓吉祥善事者与？”<span class="kindle-cn-underline">应侯</span>
 曰：“然。”</p>
<p>
<span class="kindle-cn-underline">蔡泽</span>
 曰：“若夫<span class="kindle-cn-underline">秦</span>
 之<span class="kindle-cn-underline">商君</span>
 ，<span class="kindle-cn-underline">楚</span>
 之<span class="kindle-cn-underline">吴起</span>
 ，<span class="kindle-cn-underline">越</span>
 之<span class="kindle-cn-underline">大夫种</span>
 ，其卒然亦可愿与？”<span class="kindle-cn-underline">应侯</span>
 知<span class="kindle-cn-underline">蔡泽</span>
 之欲困己以说，复谬曰：“何为不可？夫<span class="kindle-cn-underline">公孙鞅</span>
 之事<span class="kindle-cn-underline">孝公</span>
 也，极身无贰虑，尽公而不顾私；设刀锯以禁奸邪，信赏罚以致治；披腹心，示情素，蒙怨咎，欺旧友，夺<span class="kindle-cn-underline">魏公子卬</span>
 ，安<span class="kindle-cn-underline">秦</span>
 社稷，利百姓，卒为<span class="kindle-cn-underline">秦</span>
 禽将破敌，攘地千里。<span class="kindle-cn-underline">吴起</span>
 之事<span class="kindle-cn-underline">悼王</span>
 也，使私不得害公，谗不得蔽忠，言不取苟合，行不<a id="page484"></a>
 取苟容，不为危易行，行义不辟难，然为霸主强国，不辞祸凶。<span class="kindle-cn-underline">大夫种</span>
 之事<span class="kindle-cn-underline">越王</span>
 也，主虽困辱，悉忠而不解，主虽绝亡，尽能而弗离，成功而弗矜，贵富而不骄怠。若此三子者，固义之至也，忠之节也。是故君子以义死难，视死如归；生而辱不如死而荣。士固有杀身以成名，唯义之所在，虽死无所恨。何为不可哉？”</p>
<p>
<span class="kindle-cn-underline">蔡泽</span>
 曰：“主圣臣贤，天下之盛福也；君明臣直，国之福也；父慈子孝，夫信妻贞，家之福也。故<span class="kindle-cn-underline">比干</span>
 忠而不能存<span class="kindle-cn-underline">殷</span>
 ，<span class="kindle-cn-underline">子胥</span>
 智而不能完<span class="kindle-cn-underline">吴</span>
 ，<span class="kindle-cn-underline">申生</span>
 孝而<span class="kindle-cn-underline">晋国</span>
 乱。是皆有忠臣孝子，而国家灭乱者，何也？无明君贤父以听之，故天下以其君父为僇辱而怜其臣子。今<span class="kindle-cn-underline">商君</span>
 、<span class="kindle-cn-underline">吴起</span>
 、<span class="kindle-cn-underline">大夫种</span>
 之为人臣，是也；其君，非也。故世称三子致功而不见德，岂慕不遇世死乎？夫待死而后可以立忠成名，是<span class="kindle-cn-underline">微子</span>
 不足仁，<span class="kindle-cn-underline">孔子</span>
 不足圣，<span class="kindle-cn-underline">管仲</span>
 不足大也。夫人之立功，岂不期于成全邪？身与名俱全者，上也。名可法而身死者，其次也。名在僇辱而身全者，下也。”于是<span class="kindle-cn-underline">应侯</span>
 称善。</p>
<p>
<span class="kindle-cn-underline">蔡泽</span>
 少得间，因曰：“夫<span class="kindle-cn-underline">商君</span>
 、<span class="kindle-cn-underline">吴起</span>
 、<span class="kindle-cn-underline">大夫种</span>
 ，其为人臣尽忠致功则可愿矣，<span class="kindle-cn-underline">闳夭</span>
 事<span class="kindle-cn-underline">文王</span>
 ，<span class="kindle-cn-underline">周公</span>
 辅<span class="kindle-cn-underline">成王</span>
 也，岂不亦忠圣乎？以君臣论之，<span class="kindle-cn-underline">商君</span>
 、<span class="kindle-cn-underline">吴起</span>
 、<span class="kindle-cn-underline">大夫种</span>
 其可愿孰与<span class="kindle-cn-underline">闳夭</span>
 、<span class="kindle-cn-underline">周公</span>
 哉？”<span class="kindle-cn-underline">应侯</span>
 曰：“<span class="kindle-cn-underline">商君</span>
 、<span class="kindle-cn-underline">吴起</span>
 、<span class="kindle-cn-underline">大夫种</span>
 弗若也。”<span class="kindle-cn-underline">蔡泽</span>
 曰：“然则君之主慈仁任忠，惇厚旧故，其贤智与有道之士为胶漆，义不倍功臣，孰与<span class="kindle-cn-underline">秦孝公</span>
 、<span class="kindle-cn-underline">楚悼王</span>
 、<span class="kindle-cn-underline">越王</span>
 乎？”<span class="kindle-cn-underline">应侯</span>
 曰：“未知何如也。”<span class="kindle-cn-underline">蔡泽</span>
 曰：“今主亲忠臣，不过<span class="kindle-cn-underline">秦孝公</span>
 、<span class="kindle-cn-underline">楚悼王</span>
 、<span class="kindle-cn-underline">越王</span>
 ，君之设智，能为主安危修政，治乱强兵，批患折难，广地殖谷，富国足家，强主，尊社稷，显宗庙，天下莫敢欺犯其主，主之威盖震海内，功彰万里之外，声名光辉传于千世，君孰与<span class="kindle-cn-underline">商君</span>
 、<span class="kindle-cn-underline">吴起</span>
 、<span class="kindle-cn-underline">大夫种</span>
 ？”<span class="kindle-cn-underline">应侯</span>
 曰：“不若。”<span class="kindle-cn-underline">蔡泽</span>
 曰：“今主之亲忠臣不忘旧故不若<span class="kindle-cn-underline">孝公</span>
 、<span class="kindle-cn-underline">悼王</span>
 、<span class="kindle-cn-underline">句践</span>
 ，而君之功绩爱信亲幸又不若<span class="kindle-cn-underline">商君</span>
 、<span class="kindle-cn-underline">吴起</span>
 、<span class="kindle-cn-underline">大夫种</span>
 ，然而君之禄位贵盛，私家之富过于三子，而身不退者，恐患之甚于三子，窃为君危之。语曰‘日中则移，月满则亏’。物盛则衰，天地之常数也。进退盈缩，与时变化，圣人之常道也。故‘国有道则仕，国无道则隐’。圣人曰‘飞龙在天，利见大人’。‘不义而富且贵，于我如浮云’。今君之怨已讎而德已报，意欲至矣，而无变计，窃为君不取也。且夫翠、鹄、犀、象，其处势非不远死也，而所以死者，惑于饵也。<span class="kindle-cn-underline">苏秦</span>
 、<span class="kindle-cn-underline">智伯</span>
 之智，非不足以辟辱远死也，而所以死者，惑于贪利不止也。是以圣人制礼节欲，取于民有度，使之以时，用之有止，故志不溢，行不骄，常与道俱而不失，故天下承而不绝。昔者<span class="kindle-cn-underline">齐桓公</span>
 九合诸侯，一匡天下，至于<span class="kindle-cn-underline">葵丘</span>
 之会，有骄矜之志，畔者九国。<span class="kindle-cn-underline">吴王夫差</span>
 兵无敌于天下，勇强以轻诸侯，陵<span class="kindle-cn-underline">齐晋</span>
 ，故遂以杀身亡国。<span class="kindle-cn-underline">夏育</span>
 、<span class="kindle-cn-underline">太<a id="page485"></a>
 史嗷</span>
 叱呼骇三军，然而身死于庸夫。此皆乘至盛而不返道理，不居卑退处俭约之患也。夫<span class="kindle-cn-underline">商君</span>
 为<span class="kindle-cn-underline">秦孝公</span>
 明法令，禁奸本，尊爵必赏，有罪必罚，平权衡，正度量，调轻重，决裂阡陌，以静生民之业而一其俗，劝民耕农利土，一室无二事，力田蓄积，习战阵之事，是以兵动而地广，兵休而国富，故<span class="kindle-cn-underline">秦</span>
 无敌于天下，立威诸侯，成<span class="kindle-cn-underline">秦国</span>
 之业。功已成矣，而遂以车裂。<span class="kindle-cn-underline">楚</span>
 地方数千里，持戟百万，<span class="kindle-cn-underline">白起</span>
 率数万之师以与<span class="kindle-cn-underline">楚</span>
 战，一战举<span class="kindle-cn-underline">鄢郢</span>
 以烧<span class="kindle-cn-underline">夷陵</span>
 ，再战南并<span class="kindle-cn-underline">蜀汉</span>
 。又越<span class="kindle-cn-underline">韩</span>
 、<span class="kindle-cn-underline">魏</span>
 而攻强<span class="kindle-cn-underline">赵</span>
 ，北坑<span class="kindle-cn-underline">马服</span>
 ，诛屠四十馀万之众，尽之于<span class="kindle-cn-underline">长平</span>
 之下，流血成川，沸声若雷，遂入围<span class="kindle-cn-underline">邯郸</span>
 ，使<span class="kindle-cn-underline">秦</span>
 有帝业。<span class="kindle-cn-underline">楚</span>
 、<span class="kindle-cn-underline">赵</span>
 天下之强国而<span class="kindle-cn-underline">秦</span>
 之仇敌也，自是之后，<span class="kindle-cn-underline">楚</span>
 、<span class="kindle-cn-underline">赵</span>
 皆慑伏不敢攻<span class="kindle-cn-underline">秦</span>
 者，<span class="kindle-cn-underline">白起</span>
 之势也。身所服者七十馀城，功已成矣，而遂赐剑死于<span class="kindle-cn-underline">杜邮</span>
 。<span class="kindle-cn-underline">吴起</span>
 为<span class="kindle-cn-underline">楚悼王</span>
 立法，卑减大臣之威重，罢无能，废无用，损不急之官，塞私门之请，一<span class="kindle-cn-underline">楚国</span>
 之俗，禁游客之民，精耕战之士，南收<span class="kindle-cn-underline">杨越</span>
 ，北并<span class="kindle-cn-underline">陈</span>
 、<span class="kindle-cn-underline">蔡</span>
 ，破横散从，使驰说之士无所开其口，禁朋党以励百姓，定<span class="kindle-cn-underline">楚国</span>
 之政，兵震天下，威服诸侯。功已成矣，而卒枝解。<span class="kindle-cn-underline">大夫种</span>
 为<span class="kindle-cn-underline">越王</span>
 深谋远计，免<span class="kindle-cn-underline">会稽</span>
 之危，以亡为存，因辱为荣，垦草入邑，辟地殖谷，率四方之士，专上下之力，辅<span class="kindle-cn-underline">句践</span>
 之贤，报<span class="kindle-cn-underline">夫差</span>
 之仇，卒擒劲<span class="kindle-cn-underline">吴</span>
 ，令<span class="kindle-cn-underline">越</span>
 成霸。功已彰而信矣，<span class="kindle-cn-underline">句践</span>
 终负而杀之。此四子者，功成不去，祸至于此。此所谓信而不能屈，往而不能返者也。<span class="kindle-cn-underline">范蠡</span>
 知之，超然辟世，长为<span class="kindle-cn-underline">陶朱公</span>
 。君独不观夫博者乎？或欲大投，或欲分功，此皆君之所明知也。今君相<span class="kindle-cn-underline">秦</span>
 ，计不下席，谋不出廊庙，坐制诸侯，利施<span class="kindle-cn-underline">三川</span>
 ，以实<span class="kindle-cn-underline">宜阳</span>
 ，决<span class="kindle-cn-underline">羊肠</span>
 之险，塞<span class="kindle-cn-underline">太行</span>
 之道，又斩<span class="kindle-cn-underline">范</span>
 、<span class="kindle-cn-underline">中行</span>
 之途，六国不得合从，栈道千里，通于<span class="kindle-cn-underline">蜀汉</span>
 ，使天下皆畏<span class="kindle-cn-underline">秦</span>
 ，<span class="kindle-cn-underline">秦</span>
 之欲得矣，君之功极矣，此亦<span class="kindle-cn-underline">秦</span>
 之分功之时也。如是而不退，则<span class="kindle-cn-underline">商君</span>
 、<span class="kindle-cn-underline">白公</span>
 、<span class="kindle-cn-underline">吴起</span>
 、<span class="kindle-cn-underline">大夫种</span>
 是也。吾闻之，‘鉴于水者见面之容，鉴于人者知吉与凶’。<span class="kindle-cn-quxian">书</span>
 曰‘成功之下，不可久处’。四子之祸，君何居焉？君何不以此时归相印，让贤者而授之，退而岩居川观，必有<span class="kindle-cn-underline">伯夷</span>
 之廉，长为<span class="kindle-cn-underline">应侯</span>
 ，世世称孤，而有<span class="kindle-cn-underline">许由</span>
 、<span class="kindle-cn-underline">延陵季子</span>
 之让，<span class="kindle-cn-underline">乔松</span>
 之寿，孰与以祸终哉？即君何居焉？忍不能自离，疑不能自决，必有四子之祸矣。<span class="kindle-cn-quxian">易</span>
 曰‘亢龙有悔，，此言上而不能下，信而不能屈，往而不能自返者也。愿君孰计之！”<span class="kindle-cn-underline">应侯</span>
 曰：“善。吾闻‘欲而不知足，失其所以欲；有而不知止，失其所以有’。先生幸教，<span class="kindle-cn-underline">睢</span>
 敬受命。”于是乃延入坐，为上客。</p>
<p>后数日，入朝，言于<span class="kindle-cn-underline">秦昭王</span>
 曰：“客新有从<span class="kindle-cn-underline">山</span>
 东来者曰<span class="kindle-cn-underline">蔡泽</span>
 ，其人辩士，明于<span class="kindle-cn-underline">三王</span>
 之事，<span class="kindle-cn-underline">五伯</span>
 之业，世俗之变，足以寄<span class="kindle-cn-underline">秦国</span>
 之政。臣之见人甚众，莫及，臣不如也。臣敢以闻。”<span class="kindle-cn-underline">秦昭王</span>
 召见，与语，大说之，拜为客卿。<span class="kindle-cn-underline">应侯</span>
 因谢病请归相印。<span class="kindle-cn-underline">昭王</span>
 强起<span class="kindle-cn-underline">应侯</span>
 ，<span class="kindle-cn-underline">应侯</span>
 遂称病笃。<span class="kindle-cn-underline">范睢</span>
 免相，<span class="kindle-cn-underline">昭王</span>
 新说<span class="kindle-cn-underline">蔡泽</span>
 <a id="page486"></a>
 计画，遂拜为<span class="kindle-cn-underline">秦</span>
 相，东收<span class="kindle-cn-underline">周室</span>
 。</p>
<p>
<span class="kindle-cn-underline">蔡泽</span>
 相<span class="kindle-cn-underline">秦</span>
 数月，人或恶之，惧诛，乃谢病归相印，号为<span class="kindle-cn-underline">纲成君</span>
 。居<span class="kindle-cn-underline">秦</span>
 十馀年，事<span class="kindle-cn-underline">昭王</span>
 、<span class="kindle-cn-underline">孝文王</span>
 、<span class="kindle-cn-underline">庄襄王</span>
 。卒事<span class="kindle-cn-underline">始皇帝</span>
 ，为<span class="kindle-cn-underline">秦</span>
 使于<span class="kindle-cn-underline">燕</span>
 ，三年而<span class="kindle-cn-underline">燕</span>
 使<span class="kindle-cn-underline">太子丹</span>
 入质于<span class="kindle-cn-underline">秦</span>
 。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">韩子</span>
 称“长袖善舞，多钱善贾”，信哉是言也！<span class="kindle-cn-underline">范睢</span>
 、<span class="kindle-cn-underline">蔡泽</span>
 世所谓一切辩士，然游说诸侯至白首无所遇者，非计策之拙，所为说力少也。及二人羁旅入<span class="kindle-cn-underline">秦</span>
 ，继踵取卿相，垂功于天下者，固强弱之势异也。然士亦有偶合，贤者多如此二子，不得尽意，岂可胜道哉！然二子不困厄，恶能激乎？</p>
</div>
</body>
</html>
