<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百七魏其武安侯列传第四十七</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page621"></a>
 史记卷一百七<br/>
魏其武安侯列传第四十七</h1>
<p>
<span class="kindle-cn-underline">魏其侯窦婴</span>
 者，<span class="kindle-cn-underline">孝文后</span>
 从兄子也。父世<span class="kindle-cn-underline">观津</span>
 人。喜宾客。<span class="kindle-cn-underline">孝文</span>
 时，<span class="kindle-cn-underline">婴</span>
 为<span class="kindle-cn-underline">吴</span>
 相，病免。<span class="kindle-cn-underline">孝景</span>
 初即位，为詹事。</p>
<p>
<span class="kindle-cn-underline">梁孝王</span>
 者，<span class="kindle-cn-underline">孝景</span>
 弟也，其母<span class="kindle-cn-underline">窦太后</span>
 爱之。<span class="kindle-cn-underline">梁孝王</span>
 朝，因昆弟燕饮。是时上未立太子，酒酣，从容言曰：“千秋之后传<span class="kindle-cn-underline">梁王</span>
 。”太后欢。<span class="kindle-cn-underline">窦婴</span>
 引卮酒进上，曰：“天下者，<span class="kindle-cn-underline">高祖</span>
 天下，父子相传，此<span class="kindle-cn-underline">汉</span>
 之约也，上何以得擅传<span class="kindle-cn-underline">梁</span>
 <span class="kindle-cn-underline">王</span>
 ！”太后由此憎<span class="kindle-cn-underline">窦婴</span>
 。<span class="kindle-cn-underline">窦婴</span>
 亦薄其官，因病免。太后除<span class="kindle-cn-underline">窦婴</span>
 门籍，不得入朝请。</p>
<p>
<span class="kindle-cn-underline">孝景</span>
 三年，<span class="kindle-cn-underline">吴楚</span>
 反，上察宗室诸<span class="kindle-cn-underline">窦</span>
 毋如<span class="kindle-cn-underline">窦婴</span>
 贤，乃召<span class="kindle-cn-underline">婴</span>
 。<span class="kindle-cn-underline">婴</span>
 入见，固辞谢病不足任。太后亦惭。于是上曰：“天下方有急，<span class="kindle-cn-underline">王孙</span>
 宁可以让邪？”乃拜<span class="kindle-cn-underline">婴</span>
 为大将军，赐金千斤。<span class="kindle-cn-underline">婴</span>
 乃言<span class="kindle-cn-underline">袁盎</span>
 、<span class="kindle-cn-underline">栾布</span>
 诸名将贤士在家者进之。所赐金，陈之廊庑下，军吏过，辄令财取为用，金无人家者。<span class="kindle-cn-underline">窦婴</span>
 守<span class="kindle-cn-underline">荥阳</span>
 ，监<span class="kindle-cn-underline">齐赵</span>
 兵。七国兵已尽破，封<span class="kindle-cn-underline">婴</span>
 为<span class="kindle-cn-underline">魏其侯</span>
 。诸游士宾客争归<span class="kindle-cn-underline">魏其侯</span>
 。<span class="kindle-cn-underline">孝景</span>
 时每朝议大事，<span class="kindle-cn-underline">条侯</span>
 、<span class="kindle-cn-underline">魏其侯</span>
 ，诸列侯莫敢与亢礼。</p>
<p>
<span class="kindle-cn-underline">孝景</span>
 四年，立<span class="kindle-cn-underline">栗太子</span>
 ，使<span class="kindle-cn-underline">魏其侯</span>
 为太子傅。<span class="kindle-cn-underline">孝景</span>
 七年，<span class="kindle-cn-underline">栗太子</span>
 废，<span class="kindle-cn-underline">魏其</span>
 数争不能得。<span class="kindle-cn-underline">魏其</span>
 谢病，屏居<span class="kindle-cn-underline">蓝田</span>
 南山之下数月，诸宾客辩士说之，莫能来。<span class="kindle-cn-underline">梁</span>
 人<span class="kindle-cn-underline">高遂</span>
 乃说<span class="kindle-cn-underline">魏其</span>
 曰：“能富贵将军者，上也；能亲将军者，太后也。今将军傅太子，太子废而不能争；争不能得，又弗能死。自引谢病，拥<span class="kindle-cn-underline">赵</span>
 女，屏闲处而不朝。相提而论，是自明扬主上之过。有如两宫螫将军，则妻子毋类矣。”<span class="kindle-cn-underline">魏其侯</span>
 然之，乃遂起，朝请如故。</p>
<p>
<span class="kindle-cn-underline">桃侯</span>
 免相，<span class="kindle-cn-underline">窦太后</span>
 数言<span class="kindle-cn-underline">魏其侯</span>
 。<span class="kindle-cn-underline">孝景帝</span>
 曰：“太后岂以为臣有爱，不相<span class="kindle-cn-underline">魏其</span>
 ？<span class="kindle-cn-underline">魏其</span>
 者，沾沾自喜耳，多易。难以为相，持重。”遂不用，用<span class="kindle-cn-underline">建陵侯卫绾</span>
 为丞相。</p>
<p>
<span class="kindle-cn-underline">武安侯田蚡</span>
 者，<span class="kindle-cn-underline">孝景</span>
 后同母弟也，生<span class="kindle-cn-underline">长陵</span>
 。<span class="kindle-cn-underline">魏其</span>
 已为大将军后，方盛，<span class="kindle-cn-underline">蚡</span>
 为诸郎，未贵，往来侍酒<span class="kindle-cn-underline">魏其</span>
 ，跪起如子姓。及<span class="kindle-cn-underline">孝景</span>
 晚节，<span class="kindle-cn-underline">蚡</span>
 益贵幸，为太中大夫。<span class="kindle-cn-underline">蚡</span>
 辩有口，学<span class="kindle-cn-quxian">槃盂</span>
 诸书，<span class="kindle-cn-underline">王太后</span>
 贤之。<span class="kindle-cn-underline">孝景</span>
 崩，即日太子立，称<a id="page622"></a>
 制，所镇抚多有<span class="kindle-cn-underline">田蚡</span>
 宾客计策。<span class="kindle-cn-underline">蚡</span>
 弟<span class="kindle-cn-underline">田胜</span>
 ，皆以太后弟，<span class="kindle-cn-underline">孝景</span>
 后三年封<span class="kindle-cn-underline">蚡</span>
 为<span class="kindle-cn-underline">武安侯</span>
 ，<span class="kindle-cn-underline">胜</span>
 为<span class="kindle-cn-underline">周阳侯</span>
 。</p>
<p>
<span class="kindle-cn-underline">武安侯</span>
 新欲用事为相，卑下宾客，进名士家居者贵之，欲以倾<span class="kindle-cn-underline">魏其</span>
 诸将相。<span class="kindle-cn-underline">建元</span>
 元年，丞相<span class="kindle-cn-underline">绾</span>
 病免，上议置丞相、太尉。<span class="kindle-cn-underline">籍福</span>
 说<span class="kindle-cn-underline">武安侯</span>
 曰：“<span class="kindle-cn-underline">魏</span>
 <span class="kindle-cn-underline">其</span>
 贵久矣，天下士素归之。今将军初兴，未如<span class="kindle-cn-underline">魏其</span>
 ，即上以将军为丞相，必让<span class="kindle-cn-underline">魏其</span>
 。<span class="kindle-cn-underline">魏其</span>
 为丞相，将军必为太尉。太尉、丞相尊等耳，又有让贤名。”<span class="kindle-cn-underline">武安侯</span>
 乃微言太后风上，于是乃以<span class="kindle-cn-underline">魏其侯</span>
 为丞相，<span class="kindle-cn-underline">武安侯</span>
 为太尉。<span class="kindle-cn-underline">籍福</span>
 贺<span class="kindle-cn-underline">魏其侯</span>
 ，因吊曰：“君侯资性喜善疾恶，方今善人誉君侯，故至丞相；然君侯且疾恶，恶人众，亦且毁君侯。君侯能兼容，则幸久；不能，今以毁去矣。”<span class="kindle-cn-underline">魏其</span>
 不听。</p>
<p>
<span class="kindle-cn-underline">魏其</span>
 、<span class="kindle-cn-underline">武安</span>
 俱好儒术，推毂<span class="kindle-cn-underline">赵绾</span>
 为御史大夫，<span class="kindle-cn-underline">王臧</span>
 为郎中令。迎<span class="kindle-cn-underline">鲁申公</span>
 ，欲设明堂，令列侯就国，除关，以礼为服制，以兴太平。举適诸<span class="kindle-cn-underline">窦</span>
 宗室毋节行者，除其属籍。时诸外家为列侯，列侯多尚公主，皆不欲就国，以故毁日至<span class="kindle-cn-underline">窦太后</span>
 。太后好<span class="kindle-cn-underline">黄老</span>
 之言，而<span class="kindle-cn-underline">魏其</span>
 、<span class="kindle-cn-underline">武安</span>
 、<span class="kindle-cn-underline">赵绾</span>
 、<span class="kindle-cn-underline">王臧</span>
 等务隆推儒术，贬道家言，是以<span class="kindle-cn-underline">窦太后</span>
 滋不说<span class="kindle-cn-underline">魏其</span>
 等。及<span class="kindle-cn-underline">建元</span>
 二年，御史大夫<span class="kindle-cn-underline">赵绾</span>
 请无奏事东宫。<span class="kindle-cn-underline">窦太后</span>
 大怒，乃罢逐<span class="kindle-cn-underline">赵绾</span>
 、<span class="kindle-cn-underline">王臧</span>
 等，而免丞相、太尉，以<span class="kindle-cn-underline">柏至</span>
 <span class="kindle-cn-underline">侯许昌</span>
 为丞相，<span class="kindle-cn-underline">武强侯庄青翟</span>
 为御史大夫。<span class="kindle-cn-underline">魏其</span>
 、<span class="kindle-cn-underline">武安</span>
 由此以侯家居。</p>
<p>
<span class="kindle-cn-underline">武安侯</span>
 虽不任职，以<span class="kindle-cn-underline">王太后</span>
 故，亲幸，数言事多效，天下吏士趋势利者，皆去<span class="kindle-cn-underline">魏其</span>
 归<span class="kindle-cn-underline">武安</span>
 。<span class="kindle-cn-underline">武安</span>
 日益横。<span class="kindle-cn-underline">建元</span>
 六年，<span class="kindle-cn-underline">窦太后</span>
 崩，丞相<span class="kindle-cn-underline">昌</span>
 、御史大夫<span class="kindle-cn-underline">青翟</span>
 坐丧事不办，免。以<span class="kindle-cn-underline">武安侯蚡</span>
 为丞相，以大司农<span class="kindle-cn-underline">韩安国</span>
 为御史大夫。天下士郡诸侯愈益附<span class="kindle-cn-underline">武安</span>
 。</p>
<p>
<span class="kindle-cn-underline">武安</span>
 者，貌侵，生贵甚。又以为诸侯王多长，上初即位，富于春秋，<span class="kindle-cn-underline">蚡</span>
 以肺腑为京师相，非痛折节以礼诎之，天下不肃。当是时，丞相入奏事，坐语移日，所言皆听。荐人或起家至二千石，权移主上。上乃曰：“君除吏已尽未？吾亦欲除吏。”尝请考工地益宅，上怒曰：“君何不遂取武库！”是后乃退。尝召客饮，坐其兄<span class="kindle-cn-underline">盖侯</span>
 南乡，自坐东乡，以为<span class="kindle-cn-underline">汉</span>
 相尊，不可以兄故私桡。<span class="kindle-cn-underline">武安</span>
 由此滋骄，治宅甲诸第。田园极膏腴，而市买郡县器物相属于道。前堂罗钟鼓，立曲旃；后房妇女以百数。诸侯奉金玉狗马玩好，不可胜数。</p>
<p>
<span class="kindle-cn-underline">魏其</span>
 失<span class="kindle-cn-underline">窦太后</span>
 ，益疏不用，无势，诸客稍稍自引而怠傲，唯<span class="kindle-cn-underline">灌将军</span>
 独不失故。<span class="kindle-cn-underline">魏其</span>
 日默默不得志，而独厚遇<span class="kindle-cn-underline">灌将军</span>
 。<br/>
<br/>
</p>
<p>
<span class="kindle-cn-underline">灌将军夫</span>
 者，<span class="kindle-cn-underline">颍阴</span>
 人也。<span class="kindle-cn-underline">夫</span>
 父<span class="kindle-cn-underline">张孟</span>
 ，尝为<span class="kindle-cn-underline">颍阴侯婴</span>
 舍人，得幸，因进之<a id="page623"></a>
 至二千石，故蒙<span class="kindle-cn-underline">灌氏</span>
 姓为<span class="kindle-cn-underline">灌孟</span>
 。<span class="kindle-cn-underline">吴楚</span>
 反时，<span class="kindle-cn-underline">颍阴侯灌何</span>
 为将军，属太尉，请<span class="kindle-cn-underline">灌孟</span>
 为校尉。<span class="kindle-cn-underline">夫</span>
 以千人与父俱。<span class="kindle-cn-underline">灌孟</span>
 年老，<span class="kindle-cn-underline">颍阴侯</span>
 强请之，郁郁不得意，故战常陷坚，遂死<span class="kindle-cn-underline">吴</span>
 军中。军法，父子俱从军，有死事，得与丧归。<span class="kindle-cn-underline">灌夫</span>
 不肯随丧归，奋曰：“愿取<span class="kindle-cn-underline">吴王</span>
 若将军头，以报父之仇。”于是<span class="kindle-cn-underline">灌夫</span>
 被甲持戟，募军中壮士所善愿从者数十人。及出壁门，莫敢前。独二人及从奴十数骑驰入<span class="kindle-cn-underline">吴</span>
 军，至<span class="kindle-cn-underline">吴</span>
 将麾下，所杀伤数十人。不得前，复驰还，走入<span class="kindle-cn-underline">汉</span>
 壁，皆亡其奴，独与一骑归。<span class="kindle-cn-underline">夫</span>
 身中大创十馀，适有万金良药，故得无死。<span class="kindle-cn-underline">夫</span>
 创少瘳，又复请将军曰：“吾益知<span class="kindle-cn-underline">吴</span>
 壁中曲折，请复往。”将军壮义之，恐亡<span class="kindle-cn-underline">夫</span>
 ，乃言太尉，太尉乃固止之。<span class="kindle-cn-underline">吴</span>
 已破，<span class="kindle-cn-underline">灌夫</span>
 以此名闻天下。</p>
<p>
<span class="kindle-cn-underline">颍阴侯</span>
 言之上，上以<span class="kindle-cn-underline">夫</span>
 为中郎将。数月，坐法去。后家居<span class="kindle-cn-underline">长安</span>
 ，<span class="kindle-cn-underline">长安</span>
 中诸公莫弗称之。<span class="kindle-cn-underline">孝景</span>
 时，至<span class="kindle-cn-underline">代</span>
 相。<span class="kindle-cn-underline">孝景</span>
 崩，今上初即位，以为<span class="kindle-cn-underline">淮阳</span>
 天下交，劲兵处，故徙<span class="kindle-cn-underline">夫</span>
 为<span class="kindle-cn-underline">淮阳</span>
 太守。<span class="kindle-cn-underline">建元</span>
 元年，入为太仆。二年，<span class="kindle-cn-underline">夫</span>
 与<span class="kindle-cn-underline">长乐</span>
 卫尉<span class="kindle-cn-underline">窦甫</span>
 饮，轻重不得，<span class="kindle-cn-underline">夫</span>
 醉，搏<span class="kindle-cn-underline">甫</span>
 。<span class="kindle-cn-underline">甫</span>
 ，<span class="kindle-cn-underline">窦太后</span>
 昆弟也。上恐太后诛<span class="kindle-cn-underline">夫</span>
 ，徙为<span class="kindle-cn-underline">燕</span>
 相。数岁，坐法去官，家居<span class="kindle-cn-underline">长安</span>
 。</p>
<p>
<span class="kindle-cn-underline">灌夫</span>
 为人刚直使酒，不好面谀。贵戚诸有势在己之右，不欲加礼，必陵之；诸士在己之左，愈贫贱，尤益敬，与钧。稠人广众，荐宠下辈。士亦以此多之。</p>
<p>
<span class="kindle-cn-underline">夫</span>
 不喜文学，好任侠，已然诺。诸所与交通，无非豪杰大猾。家累数千万，食客日数十百人。陂池田园，宗族宾客为权利，横于<span class="kindle-cn-underline">颍川</span>
 。<span class="kindle-cn-underline">颍川</span>
 儿乃歌之曰：“<span class="kindle-cn-underline">颍水</span>
 清，<span class="kindle-cn-underline">灌氏</span>
 宁；<span class="kindle-cn-underline">颍水</span>
 浊，<span class="kindle-cn-underline">灌氏</span>
 族。”</p>
<p>
<span class="kindle-cn-underline">灌夫</span>
 家居虽富，然失势，卿相侍中宾客益衰。及<span class="kindle-cn-underline">魏其侯</span>
 失势，亦欲倚<span class="kindle-cn-underline">灌夫</span>
 引绳批根生平慕之后弃之者。<span class="kindle-cn-underline">灌夫</span>
 亦倚<span class="kindle-cn-underline">魏其</span>
 而通列侯宗室为名高。两人相为引重，其游如父子然。相得欢甚，无厌，恨相知晚也。</p>
<p>
<span class="kindle-cn-underline">灌夫</span>
 有服，过丞相。丞相从容曰：“吾欲与<span class="kindle-cn-underline">仲孺</span>
 过<span class="kindle-cn-underline">魏其侯</span>
 ，会<span class="kindle-cn-underline">仲孺</span>
 有服。”<span class="kindle-cn-underline">灌夫</span>
 曰：“将军乃肯幸临况<span class="kindle-cn-underline">魏其侯</span>
 ，<span class="kindle-cn-underline">夫</span>
 安敢以服为解！请语<span class="kindle-cn-underline">魏其侯</span>
 帐具，将军旦日蚤临。”<span class="kindle-cn-underline">武安</span>
 许诺。<span class="kindle-cn-underline">灌夫</span>
 具语<span class="kindle-cn-underline">魏其侯</span>
 如所谓<span class="kindle-cn-underline">武安侯</span>
 。<span class="kindle-cn-underline">魏其</span>
 与其夫人益市牛酒，夜洒埽，早帐具至旦。平明，令门下候伺。至日中，丞相不来。<span class="kindle-cn-underline">魏其</span>
 谓<span class="kindle-cn-underline">灌夫</span>
 曰：“丞相岂忘之哉？”<span class="kindle-cn-underline">灌夫</span>
 不怿，曰：“<span class="kindle-cn-underline">夫</span>
 以服请，宜往。”乃驾，自往迎丞相。丞相特前戏许<span class="kindle-cn-underline">灌夫</span>
 ，殊无意往。及<span class="kindle-cn-underline">夫</span>
 至门，丞相尚卧。于是<span class="kindle-cn-underline">夫</span>
 入见，曰：“将军昨日幸许过<span class="kindle-cn-underline">魏其</span>
 ，<span class="kindle-cn-underline">魏其</span>
 夫妻治具，自旦至今，未敢尝食。”<span class="kindle-cn-underline">武安</span>
 鄂谢曰：“吾昨日醉，忽忘与<span class="kindle-cn-underline">仲孺</span>
 言。”乃驾往，又徐行，<span class="kindle-cn-underline">灌夫</span>
 愈益怒。及饮酒酣，<span class="kindle-cn-underline">夫</span>
 起舞属丞相，丞相不起，<span class="kindle-cn-underline">夫</span>
 从坐上语侵之。<span class="kindle-cn-underline">魏其</span>
 乃扶<span class="kindle-cn-underline">灌</span>
 <span class="kindle-cn-underline">夫</span>
 去，谢丞相。丞相卒饮至夜，极欢而去。</p>
<p><a id="page624"></a>
 丞相尝使<span class="kindle-cn-underline">籍福</span>
 请<span class="kindle-cn-underline">魏其</span>
 城南田。<span class="kindle-cn-underline">魏其</span>
 大望曰：“老仆虽弃，将军虽贵，宁可以势夺乎！”不许。<span class="kindle-cn-underline">灌夫</span>
 闻，怒，骂<span class="kindle-cn-underline">籍福</span>
 。<span class="kindle-cn-underline">籍福</span>
 恶两人有郄，乃谩自好谢丞相曰：“<span class="kindle-cn-underline">魏其</span>
 老且死，易忍，且待之。”已而<span class="kindle-cn-underline">武安</span>
 闻<span class="kindle-cn-underline">魏其</span>
 、<span class="kindle-cn-underline">灌夫</span>
 实怒不予田，亦怒曰：“<span class="kindle-cn-underline">魏其</span>
 子尝杀人，<span class="kindle-cn-underline">蚡</span>
 活之。<span class="kindle-cn-underline">蚡</span>
 事<span class="kindle-cn-underline">魏其</span>
 无所不可，何爱数顷田？且<span class="kindle-cn-underline">灌</span>
 <span class="kindle-cn-underline">夫</span>
 何与也？吾不敢复求田。”<span class="kindle-cn-underline">武安</span>
 由此大怨<span class="kindle-cn-underline">灌夫</span>
 、<span class="kindle-cn-underline">魏其</span>
 。</p>
<p>
<span class="kindle-cn-underline">元光</span>
 四年春，丞相言<span class="kindle-cn-underline">灌夫</span>
 家在<span class="kindle-cn-underline">颍川</span>
 ，横甚，民苦之。请案。上曰：“此丞相事，何请。”<span class="kindle-cn-underline">灌夫</span>
 亦持丞相阴事，为奸利，受<span class="kindle-cn-underline">淮南王</span>
 金与语言。宾客居间，遂止，俱解。</p>
<p>夏，丞相取<span class="kindle-cn-underline">燕王</span>
 女为夫人，有太后诏，召列侯宗室皆往贺。<span class="kindle-cn-underline">魏其侯</span>
 过<span class="kindle-cn-underline">灌夫</span>
 ，欲与俱。<span class="kindle-cn-underline">夫</span>
 谢曰：“<span class="kindle-cn-underline">夫</span>
 数以酒失得过丞相，丞相今者又与<span class="kindle-cn-underline">夫</span>
 有郄。”<span class="kindle-cn-underline">魏</span>
 <span class="kindle-cn-underline">其</span>
 曰：“事已解。”强与俱。饮酒酣，<span class="kindle-cn-underline">武安</span>
 起为寿，坐皆避席伏。已<span class="kindle-cn-underline">魏其侯</span>
 为寿，独故人避席耳，馀半膝席。<span class="kindle-cn-underline">灌夫</span>
 不悦。起行酒，至<span class="kindle-cn-underline">武安</span>
 ，<span class="kindle-cn-underline">武安</span>
 膝席曰：“不能满觞。”<span class="kindle-cn-underline">夫</span>
 怒，因嘻笑曰：“将军贵人也，属之！”时<span class="kindle-cn-underline">武安</span>
 不肯。行酒次至<span class="kindle-cn-underline">临汝侯</span>
 ，<span class="kindle-cn-underline">临汝侯</span>
 方与<span class="kindle-cn-underline">程不识</span>
 耳语，又不避席。<span class="kindle-cn-underline">夫</span>
 无所发怒，乃骂<span class="kindle-cn-underline">临汝侯</span>
 曰：“生平毁<span class="kindle-cn-underline">程不识</span>
 不直一钱，今日长者为寿，乃效女儿咕嗫耳语！”<span class="kindle-cn-underline">武安</span>
 谓<span class="kindle-cn-underline">灌夫</span>
 曰：“<span class="kindle-cn-underline">程李</span>
 俱东西宫卫尉，今众辱<span class="kindle-cn-underline">程将军</span>
 ，<span class="kindle-cn-underline">仲孺</span>
 独不为<span class="kindle-cn-underline">李将军</span>
 地乎？”<span class="kindle-cn-underline">灌</span>
 <span class="kindle-cn-underline">夫</span>
 曰：“今日斩头陷匈，何知<span class="kindle-cn-underline">程李</span>
 乎！”坐乃起更衣，稍稍去。<span class="kindle-cn-underline">魏其侯</span>
 去，麾<span class="kindle-cn-underline">灌夫</span>
 出。<span class="kindle-cn-underline">武安</span>
 遂怒曰：“此吾骄<span class="kindle-cn-underline">灌夫</span>
 罪。”乃令骑留<span class="kindle-cn-underline">灌夫</span>
 。<span class="kindle-cn-underline">灌夫</span>
 欲出不得。<span class="kindle-cn-underline">籍福</span>
 起为谢，案<span class="kindle-cn-underline">灌夫</span>
 项令谢。<span class="kindle-cn-underline">夫</span>
 愈怒，不肯谢。<span class="kindle-cn-underline">武安</span>
 乃麾骑缚<span class="kindle-cn-underline">夫</span>
 置传舍，召长史曰：“今日召宗室，有诏。”劾<span class="kindle-cn-underline">灌夫</span>
 骂坐不敬，系居室。遂按其前事，遣吏分曹逐捕诸<span class="kindle-cn-underline">灌氏</span>
 支属，皆得弃市罪。<span class="kindle-cn-underline">魏其侯</span>
 大愧，为资使宾客请，莫能解。<span class="kindle-cn-underline">武安</span>
 吏皆为耳目，诸<span class="kindle-cn-underline">灌氏</span>
 皆亡匿，<span class="kindle-cn-underline">夫</span>
 系，遂不得告言<span class="kindle-cn-underline">武安</span>
 阴事。</p>
<p>
<span class="kindle-cn-underline">魏其</span>
 锐身为救<span class="kindle-cn-underline">灌夫</span>
 。夫人谏<span class="kindle-cn-underline">魏其</span>
 曰：“<span class="kindle-cn-underline">灌将军</span>
 得罪丞相，与太后家忤，宁可救邪？”<span class="kindle-cn-underline">魏其侯</span>
 曰：“侯自我得之，自我捐之，无所恨。且终不令<span class="kindle-cn-underline">灌仲孺</span>
 独死，<span class="kindle-cn-underline">婴</span>
 独生。”乃匿其家，窃出上书。立召入，具言<span class="kindle-cn-underline">灌夫</span>
 醉饱事，不足诛。上然之，赐<span class="kindle-cn-underline">魏其</span>
 食，曰：“东朝廷辩之。”</p>
<p>
<span class="kindle-cn-underline">魏其</span>
 之东朝，盛推<span class="kindle-cn-underline">灌夫</span>
 之善，言其醉饱得过，乃丞相以他事诬罪之。<span class="kindle-cn-underline">武安</span>
 又盛毁<span class="kindle-cn-underline">灌夫</span>
 所为横恣，罪逆不道。<span class="kindle-cn-underline">魏其</span>
 度不可奈何，因言丞相短。<span class="kindle-cn-underline">武安</span>
 曰：“天下幸而安乐无事，<span class="kindle-cn-underline">蚡</span>
 得为肺腑，所好音乐狗马田宅。<span class="kindle-cn-underline">蚡</span>
 所爱倡优巧匠之属，不如<span class="kindle-cn-underline">魏其</span>
 、<span class="kindle-cn-underline">灌夫</span>
 日夜招聚天下豪桀壮士与论议，腹诽而心谤，不仰视天而俯画地，辟倪两宫间，幸天下有变，而欲有大功。臣乃不知<span class="kindle-cn-underline">魏其</span>
 等所为。”于是上问朝臣：“两人孰是？”御史大夫<span class="kindle-cn-underline">韩安国</span>
 曰：“<span class="kindle-cn-underline">魏其</span>
 言<span class="kindle-cn-underline">灌夫</span>
 父死事，身荷戟驰入不测之<span class="kindle-cn-underline">吴</span>
 军，身被数十创，名冠三军，此天下壮士，非有<a id="page625"></a>
 大恶，争杯酒，不足引他过以诛也。<span class="kindle-cn-underline">魏其</span>
 言是也。丞相亦言<span class="kindle-cn-underline">灌夫</span>
 通奸猾，侵细民，家累巨万，横恣<span class="kindle-cn-underline">颍川</span>
 ，凌轹宗室，侵犯骨肉，此所谓‘枝大于本，胫大于股，不折必披’，丞相言亦是。唯明主裁之。”主爵都尉<span class="kindle-cn-underline">汲黯</span>
 是<span class="kindle-cn-underline">魏其</span>
 。内史<span class="kindle-cn-underline">郑当时</span>
 是<span class="kindle-cn-underline">魏其</span>
 ，后不敢坚对。馀皆莫敢对。上怒内史曰：“公平生数言<span class="kindle-cn-underline">魏其</span>
 、<span class="kindle-cn-underline">武安</span>
 长短，今日廷论，局趣效辕下驹，吾并斩若属矣。”即罢起入，上食太后。太后亦已使人候伺，具以告太后。太后怒，不食，曰：“今我在也，而人皆藉吾弟，令我百岁后，皆鱼肉之矣。且帝宁能为石人邪！此特帝在，即录录，设百岁后，是属宁有可信者乎？”上谢曰：“俱宗室外家，故廷辩之。不然，此一狱吏所决耳。”是时郎中令<span class="kindle-cn-underline">石建</span>
 为上分别言两人事。</p>
<p>
<span class="kindle-cn-underline">武安</span>
 已罢朝，出止车门，召<span class="kindle-cn-underline">韩御史大夫</span>
 载，怒曰：“与<span class="kindle-cn-underline">长孺</span>
 共一老秃翁，何为首鼠两端？”<span class="kindle-cn-underline">韩御史</span>
 良久谓丞相曰：“君何不自喜？夫<span class="kindle-cn-underline">魏其</span>
 毁君，君当免冠解印绶归，曰‘臣以肺腑幸得待罪，固非其任，<span class="kindle-cn-underline">魏其</span>
 言皆是’。如此，上必多君有让，不废君。<span class="kindle-cn-underline">魏其</span>
 必内愧，杜门<img class="kindle-cn-inline-character" src="Image00142.jpg" alt="" />
 舌自杀。今人毁君，君亦毁人，譬如贾竖女子争言，何其无大体也！”<span class="kindle-cn-underline">武安</span>
 谢罪曰：“争时急，不知出此。”</p>
<p>于是上使御史簿责<span class="kindle-cn-underline">魏其</span>
 所言<span class="kindle-cn-underline">灌夫</span>
 ，颇不雠，欺谩。劾系都司空。<span class="kindle-cn-underline">孝景</span>
 时，<span class="kindle-cn-underline">魏其</span>
 常受遗诏，曰“事有不便，以便宜论上”。及系，<span class="kindle-cn-underline">灌夫</span>
 罪至族，事日急，诸公莫敢复明言于上。<span class="kindle-cn-underline">魏其</span>
 乃使昆弟子上书言之，幸得复召见。书奏上，而案尚书大行无遗诏。诏书独藏<span class="kindle-cn-underline">魏其</span>
 家，家丞封。乃劾<span class="kindle-cn-underline">魏其</span>
 矫先帝诏，罪当弃市。五年十月，悉论<span class="kindle-cn-underline">灌夫</span>
 及家属。<span class="kindle-cn-underline">魏其</span>
 良久乃闻，闻即恚，病痱，不食欲死。或闻上无意杀<span class="kindle-cn-underline">魏其</span>
 ，<span class="kindle-cn-underline">魏其</span>
 复食，治病，议定不死矣。乃有蜚语为恶言闻上，故以十二月晦论弃市<span class="kindle-cn-underline">渭城</span>
 。</p>
<p>其春，<span class="kindle-cn-underline">武安侯</span>
 病，专呼服谢罪。使巫视鬼者视之，见<span class="kindle-cn-underline">魏其</span>
 、<span class="kindle-cn-underline">灌夫</span>
 共守，欲杀之。竟死。子<span class="kindle-cn-underline">恬</span>
 嗣。<span class="kindle-cn-underline">元朔</span>
 三年，<span class="kindle-cn-underline">武安侯</span>
 坐衣襜褕入宫，不敬。</p>
<p>
<span class="kindle-cn-underline">淮南王</span>
 安谋反觉，治。王前朝，<span class="kindle-cn-underline">武安侯</span>
 为太尉，时迎王至<span class="kindle-cn-underline">霸上</span>
 ，谓王曰：“上未有太子，大王最贤，<span class="kindle-cn-underline">高祖</span>
 孙，即宫车晏驾，非大王立当谁哉！”<span class="kindle-cn-underline">淮南王</span>
 大喜，厚遗金财物。上自<span class="kindle-cn-underline">魏其</span>
 时不直<span class="kindle-cn-underline">武安</span>
 ，特为太后故耳。及闻<span class="kindle-cn-underline">淮南王</span>
 金事，上曰：“使<span class="kindle-cn-underline">武安侯</span>
 在者，族矣。”<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">魏其</span>
 、<span class="kindle-cn-underline">武安</span>
 皆以外戚重，<span class="kindle-cn-underline">灌夫</span>
 用一时决策而名显。<span class="kindle-cn-underline">魏其</span>
 之举以<span class="kindle-cn-underline">吴楚</span>
 ，<span class="kindle-cn-underline">武安</span>
 之贵在日月之际。然<span class="kindle-cn-underline">魏其</span>
 诚不知时变，<span class="kindle-cn-underline">灌夫</span>
 无术而不逊，两人相翼，乃成祸乱。<span class="kindle-cn-underline">武安</span>
 负贵而好权，杯酒责望，陷彼两贤。呜呼哀哉！迁怒及人，命亦不延。众庶不载，竟被恶言。呜呼哀哉！祸所从来矣！</p>
</div>
</body>
</html>
