<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百一十九循吏列传第五十九</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page694"></a>
 史记卷一百一十九<br/>
循吏列传第五十九</h1>
<p>
<span class="kindle-cn-underline">太史公</span>
 曰：法令所以导民也，刑罚所以禁奸也。文武不备，良民惧然身修者，官未曾乱也。奉职循理，亦可以为治，何必威严哉？<br/>
<br/>
</p>
<p>
<span class="kindle-cn-underline">孙叔敖</span>
 者，<span class="kindle-cn-underline">楚</span>
 之处士也。<span class="kindle-cn-underline">虞丘</span>
 相进之于<span class="kindle-cn-underline">楚庄王</span>
 以自代也。三月为<span class="kindle-cn-underline">楚</span>
 相，施教导民，上下和合，世俗盛美，政缓禁止，吏无奸邪，盗贼不起。秋冬则劝民山采，春夏以水，各得其所便，民皆乐其生。</p>
<p>
<span class="kindle-cn-underline">庄王</span>
 以为币轻，更以小为大，百姓不便，皆去其业。市令言之相曰：“市乱，民莫安其处，次行不定。”相曰：“如此几何顷乎？”市令曰：“三月顷。”相曰：“罢，吾今令之复矣。”后五日，朝，相言之王曰：“前日更币，以为轻。今市令来言曰‘市乱，民莫安其处，次行之不定’。臣请遂令复如故。”王许之，下令三日而市复如故。</p>
<p>
<span class="kindle-cn-underline">楚</span>
 民俗好庳车，王以为庳车不便马，欲下令使高之。相曰：“令数下，民不知所从，不可。王必欲高车，臣请教闾里使高其梱。乘车者皆君子，君子不能数下车。”王许之。居半岁，民悉自高其车。</p>
<p>此不教而民从其化，近者视而效之，远者四面望而法之。故三得相而不喜，知其材自得之也；三去相而不侮，知非己之罪也。<br/>
<br/>
</p>
<p>
<span class="kindle-cn-underline">子产</span>
 者，<span class="kindle-cn-underline">郑</span>
 之列大夫也。<span class="kindle-cn-underline">郑昭君</span>
 之时，以所爱<span class="kindle-cn-underline">徐挚</span>
 为相，国乱，上下不亲，父子不和。<span class="kindle-cn-underline">大宫子期</span>
 言之君，以<span class="kindle-cn-underline">子产</span>
 为相。为相一年，竖子不戏狎，斑白不提挈，僮子不犁畔。二年，市不豫贾。三年，门不夜关，道不拾遗。四年，田器不归。五年，士无尺籍，丧期不令而治。治<span class="kindle-cn-underline">郑</span>
 二十六年而死，丁壮号哭，老人儿啼，曰：“<span class="kindle-cn-underline">子产</span>
 去我死乎！民将安归？”<br/>
<br/>
</p>
<p>
<span class="kindle-cn-underline">公仪休</span>
 者，<span class="kindle-cn-underline">鲁</span>
 博士也。以高弟为<span class="kindle-cn-underline">鲁</span>
 相。奉法循理，无所变更，百官自正。使食禄者不得与下民争利，受大者不得取小。</p>
<p><a id="page695"></a>
 客有遗相鱼者，相不受。客曰：“闻君嗜鱼，遗君鱼，何故不受也？”相曰：“以嗜鱼，故不受也。今为相，能自给鱼；今受鱼而免，谁复给我鱼者？吾故不受也。”</p>
<p>食茹而美，拔其园葵而弃之。见其家织布好，而疾出其家妇，燔其机，云“欲令农士工女安所雠其货乎”？<br/>
<br/>
</p>
<p>
<span class="kindle-cn-underline">石奢</span>
 者，<span class="kindle-cn-underline">楚昭王</span>
 相也。坚直廉正，无所阿避。行县，道有杀人者，相追之，乃其父也。纵其父而还自系焉。使人言之王曰：“杀人者，臣之父也。夫以父立政，不孝也；废法纵罪，非忠也：臣罪当死。”王曰：“追而不及，不当伏罪，子其治事矣。”<span class="kindle-cn-underline">石奢</span>
 曰：“不私其父，非孝子也；不奉主法，非忠臣也。王赦其罪，上惠也；伏诛而死，臣职也。”遂不受令，自刎而死。<br/>
<br/>
</p>
<p>
<span class="kindle-cn-underline">李离</span>
 者，<span class="kindle-cn-underline">晋文公</span>
 之理也。过听杀人，自拘当死。<span class="kindle-cn-underline">文公</span>
 曰：“官有贵贱，罚有轻重。下吏有过，非子之罪也。”<span class="kindle-cn-underline">李离</span>
 曰：“臣居官为长，不与吏让位；受禄为多，不与下分利。今过听杀人，傅其罪下吏，非所闻也。”辞不受令。<span class="kindle-cn-underline">文公</span>
 曰：“子则自以为有罪，寡人亦有罪邪？”<span class="kindle-cn-underline">李离</span>
 曰：“理有法，失刑则刑，失死则死。公以臣能听微决疑，故使为理。今过听杀人，罪当死。”遂不受令，伏剑而死。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">孙叔敖</span>
 出一言，<span class="kindle-cn-underline">郢</span>
 市復。<span class="kindle-cn-underline">子产</span>
 病死，<span class="kindle-cn-underline">郑</span>
 民号哭。<span class="kindle-cn-underline">公仪子</span>
 见好布而家妇逐。<span class="kindle-cn-underline">石奢</span>
 纵父而死，<span class="kindle-cn-underline">楚昭</span>
 名立。<span class="kindle-cn-underline">李离</span>
 过杀而伏剑，<span class="kindle-cn-underline">晋文</span>
 以正国法。</p>
</div>
</body>
</html>
