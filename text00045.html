<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷四十一越王句践世家第十一</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page272"></a>
 史记卷四十一<br/>
越王句践世家第十一</h1>
<p>
<span class="kindle-cn-underline">越王句践</span>
 ，其先<span class="kindle-cn-underline">禹</span>
 之苗裔，而<span class="kindle-cn-underline">夏后帝少康</span>
 之庶子也。封于<span class="kindle-cn-underline">会稽</span>
 ，以奉守<span class="kindle-cn-underline">禹</span>
 之祀。文身断发，披草莱而邑焉。后二十馀世，至于<span class="kindle-cn-underline">允常</span>
 。<span class="kindle-cn-underline">允常</span>
 之时，与<span class="kindle-cn-underline">吴王阖庐</span>
 战而相怨伐。<span class="kindle-cn-underline">允常</span>
 卒，子<span class="kindle-cn-underline">句践</span>
 立，是为<span class="kindle-cn-underline">越王</span>
 。</p>
<p>元年，<span class="kindle-cn-underline">吴王阖庐</span>
 闻<span class="kindle-cn-underline">允常</span>
 死，乃兴师伐<span class="kindle-cn-underline">越</span>
 。<span class="kindle-cn-underline">越王句践</span>
 使死士挑战，三行，至<span class="kindle-cn-underline">吴</span>
 陈，呼而自刭。<span class="kindle-cn-underline">吴</span>
 师观之，<span class="kindle-cn-underline">越</span>
 因袭击<span class="kindle-cn-underline">吴</span>
 师，<span class="kindle-cn-underline">吴</span>
 师败于<span class="kindle-cn-underline">槜李</span>
 ，射伤<span class="kindle-cn-underline">吴王阖庐</span>
 。<span class="kindle-cn-underline">阖庐</span>
 且死，告其子<span class="kindle-cn-underline">夫差</span>
 曰：“必毋忘<span class="kindle-cn-underline">越</span>
 。”</p>
<p>三年，<span class="kindle-cn-underline">句践</span>
 闻<span class="kindle-cn-underline">吴王夫差</span>
 日夜勒兵，且以报<span class="kindle-cn-underline">越</span>
 ，<span class="kindle-cn-underline">越</span>
 欲先<span class="kindle-cn-underline">吴</span>
 未发往伐之。<span class="kindle-cn-underline">范蠡</span>
 谏曰：“不可。臣闻兵者凶器也，战者逆德也，争者事之末也。阴谋逆德，好用凶器，试身于所末，上帝禁之，行者不利。”<span class="kindle-cn-underline">越王</span>
 曰：“吾已决之矣。”遂兴师。<span class="kindle-cn-underline">吴王</span>
 闻之，悉发精兵击<span class="kindle-cn-underline">越</span>
 ，败之<span class="kindle-cn-underline">夫椒</span>
 。<span class="kindle-cn-underline">越王</span>
 乃以馀兵五千人保栖于<span class="kindle-cn-underline">会稽</span>
 。<span class="kindle-cn-underline">吴王</span>
 追而围之。<br/>
<br/>
</p>
<p>
<span class="kindle-cn-underline">越王</span>
 谓<span class="kindle-cn-underline">范蠡</span>
 曰：“以不听子故至于此，为之奈何？”<span class="kindle-cn-underline">蠡</span>
 对曰：“持满者与天，定倾者与人，节事者以地。卑辞厚礼以遗之，不许，而身与之市。”<span class="kindle-cn-underline">句践</span>
 曰：“诺。”乃令<span class="kindle-cn-underline">大夫种</span>
 行成于<span class="kindle-cn-underline">吴</span>
 ，膝行顿首曰：“君王亡臣<span class="kindle-cn-underline">句践</span>
 使倍臣<span class="kindle-cn-underline">种</span>
 敢告下执事：<span class="kindle-cn-underline">句践</span>
 请为臣，妻为妾。”<span class="kindle-cn-underline">吴王</span>
 将许之。<span class="kindle-cn-underline">子胥</span>
 言于<span class="kindle-cn-underline">吴王</span>
 曰：“天以<span class="kindle-cn-underline">越</span>
 赐<span class="kindle-cn-underline">吴</span>
 ，勿许也。”<span class="kindle-cn-underline">种</span>
 还，以报<span class="kindle-cn-underline">句践</span>
 。<span class="kindle-cn-underline">句践</span>
 欲杀妻子，燔宝器，触战以死。<span class="kindle-cn-underline">种</span>
 止<span class="kindle-cn-underline">句践</span>
 曰：“夫<span class="kindle-cn-underline">吴太宰嚭</span>
 贪，可诱以利，请间行言之。”于是<span class="kindle-cn-underline">句践</span>
 乃以美女宝器令<span class="kindle-cn-underline">种</span>
 间献<span class="kindle-cn-underline">吴太宰嚭</span>
 。<span class="kindle-cn-underline">嚭</span>
 受，乃见<span class="kindle-cn-underline">大夫种</span>
 于<span class="kindle-cn-underline">吴王</span>
 。<span class="kindle-cn-underline">种</span>
 顿首言曰：“愿大王赦<span class="kindle-cn-underline">句践</span>
 之罪，尽入其宝器。不幸不赦，<span class="kindle-cn-underline">句践</span>
 将尽杀其妻子，燔其宝器，悉五千人触战，必有当也。”<span class="kindle-cn-underline">嚭</span>
 因说<span class="kindle-cn-underline">吴王</span>
 曰：“<span class="kindle-cn-underline">越</span>
 以服为臣，若将赦之，此国之利也。”<span class="kindle-cn-underline">吴王</span>
 将许之。<span class="kindle-cn-underline">子胥</span>
 进谏曰：“今不灭<span class="kindle-cn-underline">越</span>
 ，后必悔之。<span class="kindle-cn-underline">句践</span>
 贤君，<span class="kindle-cn-underline">种</span>
 、<span class="kindle-cn-underline">蠡</span>
 良臣，若反国，将为乱。”<span class="kindle-cn-underline">吴王</span>
 弗听，卒赦<span class="kindle-cn-underline">越</span>
 ，罢兵而归。</p>
<p>
<span class="kindle-cn-underline">句践</span>
 之困<span class="kindle-cn-underline">会稽</span>
 也，喟然叹曰：“吾终于此乎？”<span class="kindle-cn-underline">种</span>
 曰：“<span class="kindle-cn-underline">汤</span>
 系<span class="kindle-cn-underline">夏台</span>
 ，<span class="kindle-cn-underline">文王</span>
 囚<span class="kindle-cn-underline">羑里</span>
 ，<span class="kindle-cn-underline">晋重耳</span>
 奔<span class="kindle-cn-underline">翟</span>
 ，<span class="kindle-cn-underline">齐小白</span>
 奔<span class="kindle-cn-underline">莒</span>
 ，其卒王霸。由是观之，何遽不为福乎？”</p>
<p><a id="page273"></a>
 <span class="kindle-cn-underline">吴</span>
 既赦<span class="kindle-cn-underline">越</span>
 ，<span class="kindle-cn-underline">越王句践</span>
 反国，乃苦身焦思，置胆于坐，坐卧即仰胆，饮食亦尝胆也。曰：“女忘<span class="kindle-cn-underline">会稽</span>
 之耻邪？”身自耕作，夫人自织，食不加肉，衣不重采，折节下贤人，厚遇宾客，振贫吊死，与百姓同其劳。欲使<span class="kindle-cn-underline">范蠡</span>
 治国政，<span class="kindle-cn-underline">蠡</span>
 对曰：“兵甲之事，<span class="kindle-cn-underline">种</span>
 不如<span class="kindle-cn-underline">蠡</span>
 ；填抚国家，亲附百姓，<span class="kindle-cn-underline">蠡</span>
 不如<span class="kindle-cn-underline">种</span>
 。”于是举国政属<span class="kindle-cn-underline">大夫种</span>
 ，而使<span class="kindle-cn-underline">范蠡</span>
 与大夫<span class="kindle-cn-underline">柘稽</span>
 行成，为质于<span class="kindle-cn-underline">吴</span>
 。二岁而<span class="kindle-cn-underline">吴</span>
 归<span class="kindle-cn-underline">蠡</span>
 。</p>
<p>
<span class="kindle-cn-underline">句践</span>
 自<span class="kindle-cn-underline">会稽</span>
 归七年，拊循其士民，欲用以报<span class="kindle-cn-underline">吴</span>
 。大夫<span class="kindle-cn-underline">逢同</span>
 谏曰：“国新流亡，今乃复殷给，缮饰备利，<span class="kindle-cn-underline">吴</span>
 必惧，惧则难必至。且鸷鸟之击也，必匿其形。今夫<span class="kindle-cn-underline">吴</span>
 兵加<span class="kindle-cn-underline">齐</span>
 、<span class="kindle-cn-underline">晋</span>
 ，怨深于<span class="kindle-cn-underline">楚</span>
 、<span class="kindle-cn-underline">越</span>
 ，名高天下，实害<span class="kindle-cn-underline">周室</span>
 ，德少而功多，必淫自矜。为<span class="kindle-cn-underline">越</span>
 计，莫若结<span class="kindle-cn-underline">齐</span>
 ，亲<span class="kindle-cn-underline">楚</span>
 ，附<span class="kindle-cn-underline">晋</span>
 ，以厚<span class="kindle-cn-underline">吴</span>
 。<span class="kindle-cn-underline">吴</span>
 之志广，必轻战。是我连其权，三国伐之，<span class="kindle-cn-underline">越</span>
 承其弊，可克也。”<span class="kindle-cn-underline">句践</span>
 曰：“善。”</p>
<p>居二年，<span class="kindle-cn-underline">吴王</span>
 将伐<span class="kindle-cn-underline">齐</span>
 。<span class="kindle-cn-underline">子胥</span>
 谏曰：“未可。臣闻<span class="kindle-cn-underline">句践</span>
 食不重味，与百姓同苦乐。此人不死，必为国患。<span class="kindle-cn-underline">吴</span>
 有<span class="kindle-cn-underline">越</span>
 ，腹心之疾，<span class="kindle-cn-underline">齐</span>
 与<span class="kindle-cn-underline">吴</span>
 ，疥癣也。愿王释<span class="kindle-cn-underline">齐</span>
 先<span class="kindle-cn-underline">越</span>
 。”<span class="kindle-cn-underline">吴王</span>
 弗听，遂伐<span class="kindle-cn-underline">齐</span>
 ，败之<span class="kindle-cn-underline">艾陵</span>
 ，虏<span class="kindle-cn-underline">齐高</span>
 、<span class="kindle-cn-underline">国</span>
 以归。让<span class="kindle-cn-underline">子胥</span>
 。<span class="kindle-cn-underline">子胥</span>
 曰：“王毋喜！”王怒，<span class="kindle-cn-underline">子胥</span>
 欲自杀，王闻而止之。<span class="kindle-cn-underline">越大夫种</span>
 曰：“臣观<span class="kindle-cn-underline">吴王</span>
 政骄矣，请试尝之贷粟，以卜其事。”请贷，<span class="kindle-cn-underline">吴王</span>
 欲与，<span class="kindle-cn-underline">子胥</span>
 谏勿与，王遂与之，<span class="kindle-cn-underline">越</span>
 乃私喜。<span class="kindle-cn-underline">子胥</span>
 言曰：“王不听谏，后三年<span class="kindle-cn-underline">吴</span>
 其墟乎！”<span class="kindle-cn-underline">太宰噽</span>
 闻之，乃数与<span class="kindle-cn-underline">子胥</span>
 争<span class="kindle-cn-underline">越</span>
 议，因谗<span class="kindle-cn-underline">子胥</span>
 曰：“<span class="kindle-cn-underline">伍员</span>
 貌忠而实忍人，其父兄不顾，安能顾王？王前欲伐<span class="kindle-cn-underline">齐</span>
 ，<span class="kindle-cn-underline">员</span>
 强谏，已而有功，用是反怨王。王不备<span class="kindle-cn-underline">伍员</span>
 ，<span class="kindle-cn-underline">员</span>
 必为乱。”与<span class="kindle-cn-underline">逢同</span>
 共谋，谗之王。王始不从，乃使<span class="kindle-cn-underline">子胥</span>
 于<span class="kindle-cn-underline">齐</span>
 ，闻其托子于<span class="kindle-cn-underline">鲍氏</span>
 ，王乃大怒，曰：“<span class="kindle-cn-underline">伍员</span>
 果欺寡人！”役反，使人赐<span class="kindle-cn-underline">子胥</span>
 属镂剑以自杀。<span class="kindle-cn-underline">子胥</span>
 大笑曰：“我令而父霸，我又立若，若初欲分<span class="kindle-cn-underline">吴国</span>
 半予我，我不受，已，今若反以谗诛我。嗟乎，嗟乎，一人固不能独立！”报使者曰：“必取吾眼置<span class="kindle-cn-underline">吴</span>
 东门，以观<span class="kindle-cn-underline">越</span>
 兵入也！”于是<span class="kindle-cn-underline">吴</span>
 任<span class="kindle-cn-underline">噽</span>
 政。</p>
<p>居三年，<span class="kindle-cn-underline">句践</span>
 召<span class="kindle-cn-underline">范蠡</span>
 曰：“<span class="kindle-cn-underline">吴</span>
 已杀<span class="kindle-cn-underline">子胥</span>
 ，导谀者众，可乎？”对曰：“未可。”</p>
<p>至明年春，<span class="kindle-cn-underline">吴王</span>
 北会诸侯于<span class="kindle-cn-underline">黄池</span>
 ，<span class="kindle-cn-underline">吴国</span>
 精兵从王，惟独老弱与太子留守。<span class="kindle-cn-underline">句践</span>
 复问<span class="kindle-cn-underline">范蠡</span>
 ，<span class="kindle-cn-underline">蠡</span>
 曰“可矣”。乃发习流二千人，教士四万人，君子六千人，诸御千人，伐<span class="kindle-cn-underline">吴</span>
 。<span class="kindle-cn-underline">吴</span>
 师败，遂杀<span class="kindle-cn-underline">吴</span>
 太子。<span class="kindle-cn-underline">吴</span>
 告急于王，王方会诸侯于<span class="kindle-cn-underline">黄池</span>
 ，惧天下闻之，乃祕之。<span class="kindle-cn-underline">吴王</span>
 已盟<span class="kindle-cn-underline">黄池</span>
 ，乃使人厚礼以请成<span class="kindle-cn-underline">越</span>
 。<span class="kindle-cn-underline">越</span>
 自度亦未能灭<span class="kindle-cn-underline">吴</span>
 ，乃与<span class="kindle-cn-underline">吴</span>
 平。<br/>
<br/>
</p>
<p>其后四年，<span class="kindle-cn-underline">越</span>
 复伐<span class="kindle-cn-underline">吴</span>
 。<span class="kindle-cn-underline">吴</span>
 士民罢弊，轻锐尽死于<span class="kindle-cn-underline">齐</span>
 、<span class="kindle-cn-underline">晋</span>
 。而<span class="kindle-cn-underline">越</span>
 大破<span class="kindle-cn-underline">吴</span>
 ，因而留围之三年，<span class="kindle-cn-underline">吴</span>
 师败，<span class="kindle-cn-underline">越</span>
 遂复栖<span class="kindle-cn-underline">吴王</span>
 于<span class="kindle-cn-underline">姑苏之山</span>
 。<span class="kindle-cn-underline">吴王</span>
 使<span class="kindle-cn-underline">公孙雄</span>
 肉袒<a id="page274"></a>
 膝行而前，请成<span class="kindle-cn-underline">越王</span>
 曰：“孤臣<span class="kindle-cn-underline">夫差</span>
 敢布腹心，异日尝得罪于<span class="kindle-cn-underline">会稽</span>
 ，<span class="kindle-cn-underline">夫差</span>
 不敢逆命，得与君王成以归。今君王举玉趾而诛孤臣，孤臣惟命是听，意者亦欲如<span class="kindle-cn-underline">会稽</span>
 之赦孤臣之罪乎？”<span class="kindle-cn-underline">句践</span>
 不忍，欲许之。<span class="kindle-cn-underline">范蠡</span>
 曰：“<span class="kindle-cn-underline">会稽</span>
 之事，天以<span class="kindle-cn-underline">越</span>
 赐<span class="kindle-cn-underline">吴</span>
 ，<span class="kindle-cn-underline">吴</span>
 不取。今天以<span class="kindle-cn-underline">吴</span>
 赐<span class="kindle-cn-underline">越</span>
 ，<span class="kindle-cn-underline">越</span>
 其可逆天乎？且夫君王蚤朝晏罢，非为<span class="kindle-cn-underline">吴</span>
 邪？谋之二十二年，一旦而弃之，可乎？且夫天与弗取，反受其咎。‘伐柯者其则不远’，君忘<span class="kindle-cn-underline">会稽</span>
 之厄乎？”<span class="kindle-cn-underline">句践</span>
 曰：“吾欲听子言，吾不忍其使者。”<span class="kindle-cn-underline">范蠡</span>
 乃鼓进兵，曰：“王已属政于执事，使者去，不者且得罪。”<span class="kindle-cn-underline">吴</span>
 使者泣而去。<span class="kindle-cn-underline">句践</span>
 怜之，乃使人谓<span class="kindle-cn-underline">吴王</span>
 曰：“吾置王<span class="kindle-cn-underline">甬东</span>
 ，君百家。”<span class="kindle-cn-underline">吴王</span>
 谢曰：“吾老矣，不能事君王！”遂自杀。乃蔽其面，曰：“吾无面以见<span class="kindle-cn-underline">子胥</span>
 也！”<span class="kindle-cn-underline">越王</span>
 乃葬<span class="kindle-cn-underline">吴王</span>
 而诛<span class="kindle-cn-underline">太宰噽</span>
 。</p>
<p>
<span class="kindle-cn-underline">句践</span>
 已平<span class="kindle-cn-underline">吴</span>
 ，乃以兵北渡<span class="kindle-cn-underline">淮</span>
 ，与<span class="kindle-cn-underline">齐</span>
 、<span class="kindle-cn-underline">晋</span>
 诸侯会于<span class="kindle-cn-underline">徐州</span>
 ，致贡于<span class="kindle-cn-underline">周</span>
 。<span class="kindle-cn-underline">周元王</span>
 使人赐<span class="kindle-cn-underline">句践</span>
 胙，命为伯。<span class="kindle-cn-underline">句践</span>
 已去，渡<span class="kindle-cn-underline">淮</span>
 南，以<span class="kindle-cn-underline">淮上</span>
 地与<span class="kindle-cn-underline">楚</span>
 ，归<span class="kindle-cn-underline">吴</span>
 所侵<span class="kindle-cn-underline">宋</span>
 地于<span class="kindle-cn-underline">宋</span>
 ，与<span class="kindle-cn-underline">鲁泗</span>
 东方百里。当是时，<span class="kindle-cn-underline">越</span>
 兵横行于<span class="kindle-cn-underline">江</span>
 、<span class="kindle-cn-underline">淮</span>
 东，诸侯毕贺，号称霸王。</p>
<p>
<span class="kindle-cn-underline">范蠡</span>
 遂去，自<span class="kindle-cn-underline">齐</span>
 遗<span class="kindle-cn-underline">大夫种</span>
 书曰：“蜚鸟尽，良弓藏；狡兔死，走狗烹。<span class="kindle-cn-underline">越王</span>
 为人长颈鸟喙，可与共患难，不可与共乐。子何不去？”<span class="kindle-cn-underline">种</span>
 见书，称病不朝。人或谗<span class="kindle-cn-underline">种</span>
 且作乱，<span class="kindle-cn-underline">越</span>
 王乃赐<span class="kindle-cn-underline">种</span>
 剑曰：“子教寡人伐<span class="kindle-cn-underline">吴</span>
 七术，寡人用其三而败<span class="kindle-cn-underline">吴</span>
 ，其四在子，子为我从先王试之。”<span class="kindle-cn-underline">种</span>
 遂自杀。<br/>
<br/>
</p>
<p>
<span class="kindle-cn-underline">句践</span>
 卒，子<span class="kindle-cn-underline">王鼫与</span>
 立。<span class="kindle-cn-underline">王鼫与</span>
 卒，子<span class="kindle-cn-underline">王不寿</span>
 立。<span class="kindle-cn-underline">王不寿</span>
 卒，子<span class="kindle-cn-underline">王翁</span>
 立。<span class="kindle-cn-underline">王翁</span>
 卒，子<span class="kindle-cn-underline">王翳</span>
 立。<span class="kindle-cn-underline">王翳</span>
 卒，子<span class="kindle-cn-underline">王之侯</span>
 立。<span class="kindle-cn-underline">王之侯</span>
 卒，子<span class="kindle-cn-underline">王无彊</span>
 立。</p>
<p>
<span class="kindle-cn-underline">王无彊</span>
 时，<span class="kindle-cn-underline">越</span>
 兴师北伐<span class="kindle-cn-underline">齐</span>
 ，西伐<span class="kindle-cn-underline">楚</span>
 ，与中国争强。当<span class="kindle-cn-underline">楚威王</span>
 之时，<span class="kindle-cn-underline">越</span>
 北伐<span class="kindle-cn-underline">齐</span>
 ，<span class="kindle-cn-underline">齐威王</span>
 使人说<span class="kindle-cn-underline">越王</span>
 曰：“<span class="kindle-cn-underline">越</span>
 不伐<span class="kindle-cn-underline">楚</span>
 ，大不王，小不伯。图<span class="kindle-cn-underline">越</span>
 之所为不伐<span class="kindle-cn-underline">楚</span>
 者，为不得<span class="kindle-cn-underline">晋</span>
 也。<span class="kindle-cn-underline">韩</span>
 、<span class="kindle-cn-underline">魏</span>
 固不攻<span class="kindle-cn-underline">楚</span>
 。<span class="kindle-cn-underline">韩</span>
 之攻<span class="kindle-cn-underline">楚</span>
 ，覆其军，杀其将，则<span class="kindle-cn-underline">叶</span>
 、<span class="kindle-cn-underline">阳翟</span>
 危；<span class="kindle-cn-underline">魏</span>
 亦覆其军，杀其将，则<span class="kindle-cn-underline">陈</span>
 、<span class="kindle-cn-underline">上蔡</span>
 不安。故二<span class="kindle-cn-underline">晋</span>
 之事越也，不至于覆军杀将，马汗之力不效。所重于得<span class="kindle-cn-underline">晋</span>
 者何也？”<span class="kindle-cn-underline">越王</span>
 曰：“所求于<span class="kindle-cn-underline">晋</span>
 者，不至顿刃接兵，而况于攻城围邑乎？愿<span class="kindle-cn-underline">魏</span>
 以聚<span class="kindle-cn-underline">大梁</span>
 之下，愿<span class="kindle-cn-underline">齐</span>
 之试兵<span class="kindle-cn-underline">南阳莒</span>
 地，以聚<span class="kindle-cn-underline">常</span>
 、<span class="kindle-cn-underline">郯</span>
 之境，则<span class="kindle-cn-underline">方城</span>
 之外不南，<span class="kindle-cn-underline">淮</span>
 、<span class="kindle-cn-underline">泗</span>
 之间不东，<span class="kindle-cn-underline">商</span>
 、<span class="kindle-cn-underline">於</span>
 、<span class="kindle-cn-underline">析</span>
 、<span class="kindle-cn-underline">郦</span>
 、<span class="kindle-cn-underline">宗胡</span>
 之地，<span class="kindle-cn-underline">夏</span>
 路以左，不足以备<span class="kindle-cn-underline">秦</span>
 ，<span class="kindle-cn-underline">江南</span>
 、<span class="kindle-cn-underline">泗上</span>
 不足以待<span class="kindle-cn-underline">越</span>
 矣。则<span class="kindle-cn-underline">齐</span>
 、<span class="kindle-cn-underline">秦</span>
 、<span class="kindle-cn-underline">韩</span>
 、<span class="kindle-cn-underline">魏</span>
 得志于<span class="kindle-cn-underline">楚</span>
 也，是二<span class="kindle-cn-underline">晋</span>
 不战而分地，不耕而获之。不此之为，而顿刃于<span class="kindle-cn-underline">河</span>
 山之间以为<span class="kindle-cn-underline">齐秦</span>
 用，所待者如此其失计，奈何其以此王也！”<span class="kindle-cn-underline">齐</span>
 使者曰：“幸也<span class="kindle-cn-underline">越</span>
 之不亡也！吾不贵其用智之如目，见豪毛而不见其睫也。今王知<span class="kindle-cn-underline">晋</span>
 之失计，而不自知<span class="kindle-cn-underline">越</span>
 之过，是目论也。王所待于<span class="kindle-cn-underline">晋</span>
 者，非有马汗之力也，又非<a id="page275"></a>
 可与合军连和也，将待之以分<span class="kindle-cn-underline">楚</span>
 众也。今<span class="kindle-cn-underline">楚</span>
 众已分，何待于<span class="kindle-cn-underline">晋</span>
 ？”<span class="kindle-cn-underline">越王</span>
 曰：“奈何？”曰：“<span class="kindle-cn-underline">楚</span>
 三大夫张九军，北围<span class="kindle-cn-underline">曲沃</span>
 、<span class="kindle-cn-underline">於中</span>
 ，以至<span class="kindle-cn-underline">无假之关</span>
 者三千七百里，<span class="kindle-cn-underline">景翠</span>
 之军北聚<span class="kindle-cn-underline">鲁</span>
 、<span class="kindle-cn-underline">齐</span>
 、<span class="kindle-cn-underline">南阳</span>
 ，分有大此者乎？且王之所求者，斗<span class="kindle-cn-underline">晋楚</span>
 也；<span class="kindle-cn-underline">晋楚</span>
 不斗，<span class="kindle-cn-underline">越</span>
 兵不起，是知二五而不知十也。此时不攻<span class="kindle-cn-underline">楚</span>
 ，臣以是知<span class="kindle-cn-underline">越</span>
 大不王，小不伯。复<span class="kindle-cn-underline">雠</span>
 、<span class="kindle-cn-underline">庞</span>
 、<span class="kindle-cn-underline">长沙</span>
 ，<span class="kindle-cn-underline">楚</span>
 之粟也；<span class="kindle-cn-underline">竟泽陵</span>
 ，<span class="kindle-cn-underline">楚</span>
 之材也。<span class="kindle-cn-underline">越</span>
 窥兵通<span class="kindle-cn-underline">无假之关</span>
 ，此四邑者不上贡事于<span class="kindle-cn-underline">郢</span>
 矣。臣闻之，图王不王，其敝可以伯。然而不伯者，王道失也。故愿大王之转攻<span class="kindle-cn-underline">楚</span>
 也。”</p>
<p>于是<span class="kindle-cn-underline">越</span>
 遂释<span class="kindle-cn-underline">齐</span>
 而伐<span class="kindle-cn-underline">楚</span>
 。<span class="kindle-cn-underline">楚威王</span>
 兴兵而伐之，大败<span class="kindle-cn-underline">越</span>
 ，杀<span class="kindle-cn-underline">王无强</span>
 ，尽取故<span class="kindle-cn-underline">吴</span>
 地至<span class="kindle-cn-underline">浙江</span>
 ，北破<span class="kindle-cn-underline">齐</span>
 于<span class="kindle-cn-underline">徐州</span>
 。而<span class="kindle-cn-underline">越</span>
 以此散，诸族子争立，或为王，或为君，滨于<span class="kindle-cn-underline">江</span>
 南海上，服朝于<span class="kindle-cn-underline">楚</span>
 。</p>
<p>后七世，至<span class="kindle-cn-underline">闽君摇</span>
 ，佐诸侯平<span class="kindle-cn-underline">秦</span>
 。<span class="kindle-cn-underline">汉高帝</span>
 复以<span class="kindle-cn-underline">摇</span>
 为<span class="kindle-cn-underline">越王</span>
 ，以奉<span class="kindle-cn-underline">越</span>
 后。<span class="kindle-cn-underline">东越</span>
 ，<span class="kindle-cn-underline">闽君</span>
 ，皆其后也。<br/>
<br/>
</p>
<p>
<span class="kindle-cn-underline">范蠡</span>
 事<span class="kindle-cn-underline">越王句践</span>
 ，既苦身勠力，与<span class="kindle-cn-underline">句践</span>
 深谋二十馀年，竟灭<span class="kindle-cn-underline">吴</span>
 ，报<span class="kindle-cn-underline">会稽</span>
 之耻，北渡兵于<span class="kindle-cn-underline">淮</span>
 以临<span class="kindle-cn-underline">齐</span>
 、<span class="kindle-cn-underline">晋</span>
 ，号令中国，以尊<span class="kindle-cn-underline">周室</span>
 ，<span class="kindle-cn-underline">句践</span>
 以霸，而<span class="kindle-cn-underline">范蠡</span>
 称上将军。还反国，<span class="kindle-cn-underline">范蠡</span>
 以为大名之下，难以久居，且<span class="kindle-cn-underline">句践</span>
 为人可与同患，难与处安，为书辞<span class="kindle-cn-underline">句践</span>
 曰：“臣闻主忧臣劳，主辱臣死。昔者君王辱于<span class="kindle-cn-underline">会稽</span>
 ，所以不死，为此事也。今既以雪耻，臣请从<span class="kindle-cn-underline">会稽</span>
 之诛。”<span class="kindle-cn-underline">句践</span>
 曰：“孤将与子分国而有之。不然，将加诛于子。”<span class="kindle-cn-underline">范蠡</span>
 曰：“君行令，臣行意。”乃装其轻宝珠玉，自与其私徒属乘舟浮海以行，终不反。于是<span class="kindle-cn-underline">句践</span>
 表<span class="kindle-cn-underline">会稽山</span>
 以为<span class="kindle-cn-underline">范蠡</span>
 奉邑。</p>
<p>
<span class="kindle-cn-underline">范蠡</span>
 浮海出<span class="kindle-cn-underline">齐</span>
 ，变姓名，自谓<span class="kindle-cn-underline">鸱夷子皮</span>
 ，耕于海畔，苦身戮力，父子治产。居无几何，致产数十万。<span class="kindle-cn-underline">齐</span>
 人闻其贤，以为相。<span class="kindle-cn-underline">范蠡</span>
 喟然叹曰：“居家则致千金，居官则至卿相，此布衣之极也。久受尊名，不祥。”乃归相印，尽散其财，以分与知友乡党，而怀其重宝，间行以去，止于<span class="kindle-cn-underline">陶</span>
 ，以为此天下之中，交易有无之路通，为生可以致富矣。于是自谓<span class="kindle-cn-underline">陶朱公</span>
 。复约要父子耕畜，废居，候时转物，逐什一之利。居无何，则致赀累巨万。天下称<span class="kindle-cn-underline">陶朱公</span>
 。</p>
<p>
<span class="kindle-cn-underline">朱公</span>
 居<span class="kindle-cn-underline">陶</span>
 ，生少子。少子及壮，而<span class="kindle-cn-underline">朱公</span>
 中男杀人，囚于<span class="kindle-cn-underline">楚</span>
 。<span class="kindle-cn-underline">朱公</span>
 曰：“杀人而死，职也。然吾闻千金之子不死于市。”告其少子往视之。乃装黄金千溢，置褐器中，载以一牛车。且遣其少子，<span class="kindle-cn-underline">朱公</span>
 长男固请欲行，<span class="kindle-cn-underline">朱公</span>
 不听。长男曰：“家有长子曰家督，今弟有罪，大人不遣，乃遣少弟，是吾不肖。”欲自杀。其母为言曰：“今遣少子，未必能生中子也，而先空亡长男，<a id="page276"></a>
 奈何？”<span class="kindle-cn-underline">朱公</span>
 不得已而遣长子，为一封书遗故所善<span class="kindle-cn-underline">庄生</span>
 。曰：“至则进千金于<span class="kindle-cn-underline">庄生</span>
 所，听其所为，慎无与争事。”长男既行，亦自私赍数百金。</p>
<p>至<span class="kindle-cn-underline">楚</span>
 ，<span class="kindle-cn-underline">庄生</span>
 家负郭，披藜藋到门，居甚贫。然长男发书进千金，如其父言。<span class="kindle-cn-underline">庄生</span>
 曰：“可疾去矣，慎毋留！即弟出，勿问所以然。”长男既去，不过<span class="kindle-cn-underline">庄生</span>
 而私留，以其私赍献遗<span class="kindle-cn-underline">楚国</span>
 贵人用事者。</p>
<p>
<span class="kindle-cn-underline">庄生</span>
 虽居穷阎，然以廉直闻于国，自<span class="kindle-cn-underline">楚王</span>
 以下皆师尊之。及<span class="kindle-cn-underline">朱公</span>
 进金，非有意受也，欲以成事后复归之以为信耳。故金至，谓其妇曰：“此<span class="kindle-cn-underline">朱公</span>
 之金。有如病不宿诫，后复归，勿动。”而<span class="kindle-cn-underline">朱公</span>
 长男不知其意，以为殊无短长也。</p>
<p>
<span class="kindle-cn-underline">庄生</span>
 间时入见<span class="kindle-cn-underline">楚王</span>
 ，言“某星宿某，此则害于<span class="kindle-cn-underline">楚</span>
 ”。<span class="kindle-cn-underline">楚王</span>
 素信<span class="kindle-cn-underline">庄生</span>
 ，曰：“今为奈何？”<span class="kindle-cn-underline">庄生</span>
 曰：“独以德为可以除之。”<span class="kindle-cn-underline">楚王</span>
 曰：“生休矣，寡人将行之。”王乃使使者封三钱之府。<span class="kindle-cn-underline">楚</span>
 贵人惊告<span class="kindle-cn-underline">朱公</span>
 长男曰：“王且赦。”曰：“何以也？”曰：“每王且赦，常封三钱之府。昨暮王使使封之。”<span class="kindle-cn-underline">朱公</span>
 长男以为赦，弟固当出也，重千金虚弃<span class="kindle-cn-underline">庄生</span>
 ，无所为也，乃复见<span class="kindle-cn-underline">庄生</span>
 。<span class="kindle-cn-underline">庄生</span>
 惊曰：“若不去邪？”长男曰：“固未也。初为事弟，弟今议自赦，故辞生去。”<span class="kindle-cn-underline">庄生</span>
 知其意欲复得其金，曰：“若自入室取金。”长男即自入室取金持去，独自欢幸。</p>
<p>
<span class="kindle-cn-underline">庄生</span>
 羞为儿子所卖，乃入见<span class="kindle-cn-underline">楚王</span>
 曰：“臣前言某星事，王言欲以修德报之。今臣出，道路皆言<span class="kindle-cn-underline">陶</span>
 之富人<span class="kindle-cn-underline">朱公</span>
 之子杀人囚<span class="kindle-cn-underline">楚</span>
 ，其家多持金钱赂王左右，故王非能恤<span class="kindle-cn-underline">楚国</span>
 而赦，乃以<span class="kindle-cn-underline">朱公</span>
 子故也。”<span class="kindle-cn-underline">楚王</span>
 大怒曰：“寡人虽不德耳，奈何以<span class="kindle-cn-underline">朱公</span>
 之子故而施惠乎！”令论杀<span class="kindle-cn-underline">朱公</span>
 子，明日遂下赦令。<span class="kindle-cn-underline">朱公</span>
 长男竟持其弟丧归。</p>
<p>至，其母及邑人尽哀之，唯<span class="kindle-cn-underline">朱公</span>
 独笑，曰：“吾固知必杀其弟也！彼非不爱其弟，顾有所不能忍者也。是少与我俱，见苦，为生难，故重弃财。至如少弟者，生而见我富，乘坚驱良逐狡兔，岂知财所从来，故轻弃之，非所惜吝。前日吾所为欲遣少子，固为其能弃财故也。而长者不能，故卒以杀其弟，事之理也，无足悲者。吾日夜固以望其丧之来也。”</p>
<p>故<span class="kindle-cn-underline">范蠡</span>
 三徙，成名于天下，非苟去而已，所止必成名。卒老死于<span class="kindle-cn-underline">陶</span>
 ，故世传曰<span class="kindle-cn-underline">陶朱公</span>
 。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">禹</span>
 之功大矣，渐九川，定九州，至于今诸<span class="kindle-cn-underline">夏</span>
 艾安。及苗裔<span class="kindle-cn-underline">句践</span>
 ，苦身焦思，终灭强<span class="kindle-cn-underline">吴</span>
 ，北观兵中国，以尊<span class="kindle-cn-underline">周室</span>
 ，号称霸王。<span class="kindle-cn-underline">句践</span>
 可不谓贤哉！盖有<span class="kindle-cn-underline">禹</span>
 之遗烈焉。<span class="kindle-cn-underline">范蠡</span>
 三迁皆有荣名，名垂后世。臣主若此，欲毋显得乎！</p>
</div>
</body>
</html>
