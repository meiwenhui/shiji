<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百一十三南越列传第五十三</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page662"></a>
 史记卷一百一十三<br/>
南越列传第五十三</h1>
<p>
<span class="kindle-cn-underline">南越王尉佗</span>
 者，<span class="kindle-cn-underline">真定</span>
 人也，姓<span class="kindle-cn-underline">赵氏</span>
 。<span class="kindle-cn-underline">秦</span>
 时已并天下，略定<span class="kindle-cn-underline">杨越</span>
 ，置<span class="kindle-cn-underline">桂</span>
 <span class="kindle-cn-underline">林</span>
 、<span class="kindle-cn-underline">南海</span>
 、<span class="kindle-cn-underline">象郡</span>
 ，以谪徙民，与<span class="kindle-cn-underline">越</span>
 杂处十三岁。<span class="kindle-cn-underline">佗</span>
 ，<span class="kindle-cn-underline">秦</span>
 时用为<span class="kindle-cn-underline">南海龙川</span>
 令。至<span class="kindle-cn-underline">二世</span>
 时，<span class="kindle-cn-underline">南海</span>
 尉<span class="kindle-cn-underline">任嚣</span>
 病且死，召<span class="kindle-cn-underline">龙川</span>
 令<span class="kindle-cn-underline">赵佗</span>
 语曰：“闻<span class="kindle-cn-underline">陈胜</span>
 等作乱，<span class="kindle-cn-underline">秦</span>
 为无道，天下苦之，<span class="kindle-cn-underline">项羽</span>
 、<span class="kindle-cn-underline">刘季</span>
 、<span class="kindle-cn-underline">陈胜</span>
 、<span class="kindle-cn-underline">吴广</span>
 等州郡各共兴军聚众，虎争天下，中国扰乱，未知所安，豪杰畔<span class="kindle-cn-underline">秦</span>
 相立。<span class="kindle-cn-underline">南海</span>
 僻远，吾恐盗兵侵地至此，吾欲兴兵绝新道，自备，待诸侯变，会病甚。且<span class="kindle-cn-underline">番禺</span>
 负山险，阻<span class="kindle-cn-underline">南海</span>
 ，东西数千里，颇有中国人相辅，此亦一州之主也，可以立国。郡中长吏无足与言者，故召公告之。”即被<span class="kindle-cn-underline">佗</span>
 书，行<span class="kindle-cn-underline">南海</span>
 尉事。<span class="kindle-cn-underline">嚣</span>
 死，<span class="kindle-cn-underline">佗</span>
 即移檄告<span class="kindle-cn-underline">横浦</span>
 、<span class="kindle-cn-underline">阳山</span>
 、<span class="kindle-cn-underline">湟谿</span>
 <span class="kindle-cn-underline">关</span>
 曰：“盗兵且至，急绝道聚兵自守！”因稍以法诛<span class="kindle-cn-underline">秦</span>
 所置长吏，以其党为假守。<span class="kindle-cn-underline">秦</span>
 已破灭，<span class="kindle-cn-underline">佗</span>
 即击并<span class="kindle-cn-underline">桂林</span>
 、<span class="kindle-cn-underline">象郡</span>
 ，自立为<span class="kindle-cn-underline">南越武王</span>
 。<span class="kindle-cn-underline">高帝</span>
 已定天下，为中国劳苦，故释<span class="kindle-cn-underline">佗</span>
 弗诛。<span class="kindle-cn-underline">汉</span>
 十一年，遣<span class="kindle-cn-underline">陆贾</span>
 因立<span class="kindle-cn-underline">佗</span>
 为<span class="kindle-cn-underline">南越王</span>
 ，与剖符通使，和集<span class="kindle-cn-underline">百越</span>
 ，毋为南边患害，与<span class="kindle-cn-underline">长沙</span>
 接境。</p>
<p>
<span class="kindle-cn-underline">高后</span>
 时，有司请禁<span class="kindle-cn-underline">南越</span>
 关市铁器。<span class="kindle-cn-underline">佗</span>
 曰：“<span class="kindle-cn-underline">高帝</span>
 立我，通使物，今<span class="kindle-cn-underline">高后</span>
 听谗臣，别异蛮夷，隔绝器物，此必<span class="kindle-cn-underline">长沙王</span>
 计也，欲倚中国，击灭<span class="kindle-cn-underline">南越</span>
 而并王之，自为功也。”于是<span class="kindle-cn-underline">佗</span>
 乃自尊号为<span class="kindle-cn-underline">南越武帝</span>
 ，发兵攻<span class="kindle-cn-underline">长沙</span>
 边邑，败数县而去焉。<span class="kindle-cn-underline">高后</span>
 遣将军<span class="kindle-cn-underline">隆虑侯灶</span>
 往击之。会暑湿，士卒大疫，兵不能逾岭。岁馀，<span class="kindle-cn-underline">高后</span>
 崩，即罢兵。<span class="kindle-cn-underline">佗</span>
 因此以兵威边，财物赂遗<span class="kindle-cn-underline">闽越</span>
 、<span class="kindle-cn-underline">西瓯</span>
 、<span class="kindle-cn-underline">骆</span>
 ，役属焉，东西万馀里。乃乘黄屋左纛，称制，与中国侔。</p>
<p>及<span class="kindle-cn-underline">孝文帝</span>
 元年，初镇抚天下，使告诸侯四夷从<span class="kindle-cn-underline">代</span>
 来即位意，喻盛德焉。乃为<span class="kindle-cn-underline">佗</span>
 亲冢在<span class="kindle-cn-underline">真定</span>
 ，置守邑，岁时奉祀。召其从昆弟，尊官厚赐宠之。诏丞相<span class="kindle-cn-underline">陈平</span>
 等举可使<span class="kindle-cn-underline">南越</span>
 者，<span class="kindle-cn-underline">平</span>
 言<span class="kindle-cn-underline">好畤陆贾</span>
 ，先帝时习使<span class="kindle-cn-underline">南越</span>
 。乃召<span class="kindle-cn-underline">贾</span>
 以为太中大夫，往使。因让<span class="kindle-cn-underline">佗</span>
 自立为帝，曾无一介之使报者。<span class="kindle-cn-underline">陆贾</span>
 至<span class="kindle-cn-underline">南越</span>
 ，王甚恐，为书谢，称曰：“蛮夷大长老夫臣<span class="kindle-cn-underline">佗</span>
 ，前日<span class="kindle-cn-underline">高后</span>
 隔异<span class="kindle-cn-underline">南越</span>
 ，窃疑<span class="kindle-cn-underline">长沙王</span>
 谗臣，又遥闻<span class="kindle-cn-underline">高后</span>
 尽诛<span class="kindle-cn-underline">佗</span>
 宗族，掘烧先人冢，以故自弃，犯<span class="kindle-cn-underline">长沙</span>
 边境。且南方卑湿，蛮夷中间，其东<span class="kindle-cn-underline">闽越</span>
 千人众号称王，其西<span class="kindle-cn-underline">瓯骆</span>
 裸国亦称王。老臣<a id="page663"></a>
 妄窃帝号，聊以自娱，岂敢以闻天王哉！”乃顿首谢，愿长为藩臣，奉贡职。于是乃下令国中曰：“吾闻两雄不俱立，两贤不并世。皇帝，贤天子也。自今以后，去帝制黄屋左纛。”<span class="kindle-cn-underline">陆贾</span>
 还报，<span class="kindle-cn-underline">孝文帝</span>
 大悦。遂至<span class="kindle-cn-underline">孝景</span>
 时，称臣，使人朝请。然<span class="kindle-cn-underline">南越</span>
 其居国窃如故号名，其使天子，称王朝命如诸侯。至<span class="kindle-cn-underline">建元</span>
 四年卒。<br/>
<br/>
</p>
<p>
<span class="kindle-cn-underline">佗</span>
 孙<span class="kindle-cn-underline">胡</span>
 为<span class="kindle-cn-underline">南越王</span>
 。此时<span class="kindle-cn-underline">闽越王郢</span>
 兴兵击<span class="kindle-cn-underline">南越</span>
 边邑，<span class="kindle-cn-underline">胡</span>
 使人上书曰：“<span class="kindle-cn-underline">两越</span>
 俱为藩臣，毋得擅兴兵相攻击。今<span class="kindle-cn-underline">闽越</span>
 兴兵侵臣，臣不敢兴兵，唯天子诏之。”于是天子多<span class="kindle-cn-underline">南越</span>
 义，守职约，为兴师，遣两将军往讨<span class="kindle-cn-underline">闽越</span>
 。兵未逾岭，<span class="kindle-cn-underline">闽越王</span>
 弟<span class="kindle-cn-underline">馀善</span>
 杀<span class="kindle-cn-underline">郢</span>
 以降，于是罢兵。</p>
<p>天子使<span class="kindle-cn-underline">庄助</span>
 往谕意<span class="kindle-cn-underline">南越王</span>
 ，<span class="kindle-cn-underline">胡</span>
 顿首曰：“天子乃为臣兴兵讨<span class="kindle-cn-underline">闽越</span>
 ，死无以报德！”遣太子<span class="kindle-cn-underline">婴齐</span>
 入宿卫。谓<span class="kindle-cn-underline">助</span>
 曰：“国新被寇，使者行矣。<span class="kindle-cn-underline">胡</span>
 方日夜装入见天子。”<span class="kindle-cn-underline">助</span>
 去后，其大臣谏<span class="kindle-cn-underline">胡</span>
 曰：“<span class="kindle-cn-underline">汉</span>
 兴兵诛<span class="kindle-cn-underline">郢</span>
 ，亦行以惊动<span class="kindle-cn-underline">南越</span>
 。且先王昔言，事天子期无失礼，要之不可以说好语入见。入见则不得复归，亡国之势也。”于是<span class="kindle-cn-underline">胡</span>
 称病，竟不入见。后十馀岁，<span class="kindle-cn-underline">胡</span>
 实病甚，太子<span class="kindle-cn-underline">婴齐</span>
 请归。<span class="kindle-cn-underline">胡</span>
 薨，谥为<span class="kindle-cn-underline">文王</span>
 。<br/>
<br/>
</p>
<p>
<span class="kindle-cn-underline">婴齐</span>
 代立，即藏其先<span class="kindle-cn-underline">武帝</span>
 玺。<span class="kindle-cn-underline">婴齐</span>
 其入宿卫在<span class="kindle-cn-underline">长安</span>
 时，取<span class="kindle-cn-underline">邯郸樛氏</span>
 女，生子<span class="kindle-cn-underline">兴</span>
 。及即位，上书请立<span class="kindle-cn-underline">樛氏</span>
 女为后，<span class="kindle-cn-underline">兴</span>
 为嗣。<span class="kindle-cn-underline">汉</span>
 数使使者风谕<span class="kindle-cn-underline">婴</span>
 <span class="kindle-cn-underline">齐</span>
 ，<span class="kindle-cn-underline">婴齐</span>
 尚乐擅杀生自恣，惧入见要用<span class="kindle-cn-underline">汉</span>
 法，比内诸侯，固称病，遂不入见。遣子<span class="kindle-cn-underline">次公</span>
 入宿卫。<span class="kindle-cn-underline">婴齐</span>
 薨，谥为<span class="kindle-cn-underline">明王</span>
 。<br/>
<br/>
</p>
<p>太子<span class="kindle-cn-underline">兴</span>
 代立，其母为太后。太后自未为<span class="kindle-cn-underline">婴齐</span>
 姬时，尝与<span class="kindle-cn-underline">霸陵</span>
 人<span class="kindle-cn-underline">安国少</span>
 <span class="kindle-cn-underline">季</span>
 通。及<span class="kindle-cn-underline">婴齐</span>
 薨后，<span class="kindle-cn-underline">元鼎</span>
 四年，<span class="kindle-cn-underline">汉</span>
 使<span class="kindle-cn-underline">安国少季</span>
 往谕王、王太后以入朝，比内诸侯；令辩士谏大夫<span class="kindle-cn-underline">终军</span>
 等宣其辞，勇士<span class="kindle-cn-underline">魏臣</span>
 等辅其缺，卫尉<span class="kindle-cn-underline">路博德</span>
 将兵屯<span class="kindle-cn-underline">桂阳</span>
 ，待使者。王年少，太后中国人也，尝与<span class="kindle-cn-underline">安国少季</span>
 通，其使复私焉。国人颇知之，多不附太后。太后恐乱起，亦欲倚<span class="kindle-cn-underline">汉</span>
 威，数劝王及群臣求内属。即因使者上书，请比内诸侯，三岁一朝，除边关。于是天子许之，赐其丞相<span class="kindle-cn-underline">吕嘉</span>
 银印，及内史、中尉、大傅印，馀得自置。除其故黥劓刑，用<span class="kindle-cn-underline">汉</span>
 法，比内诸侯。使者皆留填抚之。王、王太后饬治行装重赍，为入朝具。</p>
<p>其相<span class="kindle-cn-underline">吕嘉</span>
 年长矣，相三王，宗族官仕为长吏者七十馀人，男尽尚王女，女尽嫁王子兄弟宗室，及<span class="kindle-cn-underline">苍梧秦王</span>
 有连。其居国中甚重，<span class="kindle-cn-underline">越</span>
 人信之，多为耳目者，得众心愈于王。王之上书，数谏止王，王弗听。有畔心，数称病不<a id="page664"></a>
 见<span class="kindle-cn-underline">汉</span>
 使者。使者皆注意<span class="kindle-cn-underline">嘉</span>
 ，势未能诛。王、王太后亦恐<span class="kindle-cn-underline">嘉</span>
 等先事发，乃置酒，介<span class="kindle-cn-underline">汉</span>
 使者权，谋诛<span class="kindle-cn-underline">嘉</span>
 等。使者皆东乡，太后南乡，王北乡，相<span class="kindle-cn-underline">嘉</span>
 、大臣皆西乡，侍坐饮。<span class="kindle-cn-underline">嘉</span>
 弟为将，将卒居宫外。酒行，太后谓<span class="kindle-cn-underline">嘉</span>
 曰：“<span class="kindle-cn-underline">南越</span>
 内属，国之利也，而相君苦不便者，何也？”以激怒使者。使者狐疑相杖，遂莫敢发。<span class="kindle-cn-underline">嘉</span>
 见耳目非是，即起而出。太后怒，欲<img class="kindle-cn-inline-character" src="Image00141.jpg" alt="" />
 <span class="kindle-cn-underline">嘉</span>
 以矛，王止太后。<span class="kindle-cn-underline">嘉</span>
 遂出，分其弟兵就舍，称病，不肯见王及使者。乃阴与大臣作乱。王素无意诛<span class="kindle-cn-underline">嘉</span>
 ，<span class="kindle-cn-underline">嘉</span>
 知之，以故数月不发。太后有淫行，国人不附，欲独诛<span class="kindle-cn-underline">嘉</span>
 等，力又不能。</p>
<p>天子闻<span class="kindle-cn-underline">嘉</span>
 不听王，王、王太后弱孤不能制，使者怯无决。又以为王、王太后已附<span class="kindle-cn-underline">汉</span>
 ，独<span class="kindle-cn-underline">吕嘉</span>
 为乱，不足以兴兵，欲使<span class="kindle-cn-underline">庄参</span>
 以二千人往使。<span class="kindle-cn-underline">参</span>
 曰：“以好往，数人足矣；以武往，二千人无足以为也。”辞不可，天子罢<span class="kindle-cn-underline">参</span>
 也。<span class="kindle-cn-underline">郏</span>
 壮士故<span class="kindle-cn-underline">济北</span>
 相<span class="kindle-cn-underline">韩千秋</span>
 奋曰：“以区区之<span class="kindle-cn-underline">越</span>
 ，又有王、太后应，独相<span class="kindle-cn-underline">吕嘉</span>
 为害，愿得勇士二百人，必斩<span class="kindle-cn-underline">嘉</span>
 以报。”于是天子遣<span class="kindle-cn-underline">千秋</span>
 与王太后弟<span class="kindle-cn-underline">樛乐</span>
 将二千人往，入<span class="kindle-cn-underline">越</span>
 境。<span class="kindle-cn-underline">吕嘉</span>
 等乃遂反，下令国中曰：“王年少。太后，中国人也，又与使者乱，专欲内属，尽持先王宝器入献天子以自媚，多从人，行至<span class="kindle-cn-underline">长</span>
 <span class="kindle-cn-underline">安</span>
 ，虏卖以为僮仆。取自脱一时之利，无顾<span class="kindle-cn-underline">赵氏</span>
 社稷，为万世虑计之意。”乃与其弟将卒攻杀王、太后及<span class="kindle-cn-underline">汉</span>
 使者。遣人告<span class="kindle-cn-underline">苍梧秦王</span>
 及其诸郡县，立<span class="kindle-cn-underline">明</span>
 <span class="kindle-cn-underline">王</span>
 长男<span class="kindle-cn-underline">越</span>
 妻子<span class="kindle-cn-underline">术阳侯建德</span>
 为王。而<span class="kindle-cn-underline">韩千秋</span>
 兵入，破数小邑。其后<span class="kindle-cn-underline">越</span>
 直开道给食，未至<span class="kindle-cn-underline">番禺</span>
 四十里，<span class="kindle-cn-underline">越</span>
 以兵击<span class="kindle-cn-underline">千秋</span>
 等，遂灭之。使人函封<span class="kindle-cn-underline">汉</span>
 使者节置塞上，好为谩辞谢罪，发兵守要害处。于是天子曰：“<span class="kindle-cn-underline">韩子秋</span>
 虽无成功，亦军锋之冠。”封其子<span class="kindle-cn-underline">延年</span>
 为<span class="kindle-cn-underline">成安侯</span>
 。<span class="kindle-cn-underline">樛乐</span>
 ，其姊为王太后，首愿属<span class="kindle-cn-underline">汉</span>
 ，封其子<span class="kindle-cn-underline">广德</span>
 为<span class="kindle-cn-underline">龙亢侯</span>
 。乃下赦曰：“天子微，诸侯力政，讥臣不讨贼。今<span class="kindle-cn-underline">吕</span>
 <span class="kindle-cn-underline">嘉</span>
 、<span class="kindle-cn-underline">建德</span>
 等反，自立晏如，令罪人及<span class="kindle-cn-underline">江淮</span>
 以南楼船十万师往讨之。”</p>
<p>
<span class="kindle-cn-underline">元鼎</span>
 五年秋，卫尉<span class="kindle-cn-underline">路博德</span>
 为伏波将军，出<span class="kindle-cn-underline">桂阳</span>
 ，下<span class="kindle-cn-underline">汇水</span>
 ；主爵都尉<span class="kindle-cn-underline">杨仆</span>
 为楼船将军，出<span class="kindle-cn-underline">豫章</span>
 ，下<span class="kindle-cn-underline">横浦</span>
 ；故归义<span class="kindle-cn-underline">越</span>
 侯二人为戈船、下厉将军，出<span class="kindle-cn-underline">零陵</span>
 ，或下<span class="kindle-cn-underline">离水</span>
 ，或抵<span class="kindle-cn-underline">苍梧</span>
 ；使<span class="kindle-cn-underline">驰义侯</span>
 因<span class="kindle-cn-underline">巴蜀</span>
 罪人，发<span class="kindle-cn-underline">夜郎</span>
 兵，下<span class="kindle-cn-underline">牂柯江</span>
 ：咸会<span class="kindle-cn-underline">番</span>
 <span class="kindle-cn-underline">禺</span>
 。</p>
<p>
<span class="kindle-cn-underline">元鼎</span>
 六年冬，楼船将军将精卒先陷<span class="kindle-cn-underline">寻陕</span>
 ，破<span class="kindle-cn-underline">石门</span>
 ，得<span class="kindle-cn-underline">越</span>
 船粟，因推而前，挫<span class="kindle-cn-underline">越</span>
 锋，以数万人待伏波。伏波将军将罪人，道远，会期后，与楼船会乃有千馀人，遂俱进。楼船居前，至<span class="kindle-cn-underline">番禺</span>
 。<span class="kindle-cn-underline">建德</span>
 、<span class="kindle-cn-underline">嘉</span>
 皆城守。楼船自择便处，居东南面；伏波居西北面。会暮，楼船攻败<span class="kindle-cn-underline">越</span>
 人，纵火烧城。<span class="kindle-cn-underline">越</span>
 素闻伏波名，日暮，不知其兵多少。伏波乃为营，遣使者招降者，赐印，复纵令相招。楼船力攻烧敌，反驱而入伏波营中。犁旦，城中皆降伏波。<span class="kindle-cn-underline">吕嘉</span>
 、<span class="kindle-cn-underline">建</span>
 <span class="kindle-cn-underline">德</span>
 已夜与其属数百人亡入海，以船西去。伏波又因问所得降者贵人，以知<a id="page665"></a>
 <span class="kindle-cn-underline">吕嘉</span>
 所之，遣人追之。以其故校尉司马<span class="kindle-cn-underline">苏弘</span>
 得<span class="kindle-cn-underline">建德</span>
 ，封为<span class="kindle-cn-underline">海常侯</span>
 ；<span class="kindle-cn-underline">越</span>
 郎<span class="kindle-cn-underline">都</span>
 <span class="kindle-cn-underline">稽</span>
 得<span class="kindle-cn-underline">嘉</span>
 ，封为<span class="kindle-cn-underline">临蔡侯</span>
 。</p>
<p>
<span class="kindle-cn-underline">苍梧王赵光</span>
 者，<span class="kindle-cn-underline">越王</span>
 同姓，闻<span class="kindle-cn-underline">汉</span>
 兵至，及<span class="kindle-cn-underline">越揭阳</span>
 令<span class="kindle-cn-underline">定</span>
 自定属<span class="kindle-cn-underline">汉</span>
 ；<span class="kindle-cn-underline">越桂林</span>
 监<span class="kindle-cn-underline">居翁</span>
 谕<span class="kindle-cn-underline">瓯骆</span>
 属<span class="kindle-cn-underline">汉</span>
 ：皆得为侯。戈船、下厉将军兵及<span class="kindle-cn-underline">驰义侯</span>
 所发<span class="kindle-cn-underline">夜郎</span>
 兵未下，<span class="kindle-cn-underline">南越</span>
 已平矣。遂为九郡。伏波将军益封。楼船将军兵以陷坚为<span class="kindle-cn-underline">将梁侯</span>
 。</p>
<p>自<span class="kindle-cn-underline">尉佗</span>
 初王后，五世九十三岁而国亡焉。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">尉佗</span>
 之王，本由<span class="kindle-cn-underline">任嚣</span>
 。遭<span class="kindle-cn-underline">汉</span>
 初定，列为诸侯。<span class="kindle-cn-underline">隆虑</span>
 离湿疫，<span class="kindle-cn-underline">佗</span>
 得以益骄。<span class="kindle-cn-underline">瓯骆</span>
 相攻，<span class="kindle-cn-underline">南越</span>
 动摇。<span class="kindle-cn-underline">汉</span>
 兵临境，<span class="kindle-cn-underline">婴齐</span>
 入朝。其后亡国，征自<span class="kindle-cn-underline">樛</span>
 女；<span class="kindle-cn-underline">吕嘉</span>
 小忠，令<span class="kindle-cn-underline">佗</span>
 无后。楼船从欲，怠傲失惑；伏波困穷，智虑愈殖，因祸为福。成败之转，譬若纠墨。</p>
</div>
</body>
</html>
