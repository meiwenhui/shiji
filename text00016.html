<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史 记 卷 十 二孝武本纪第十二</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page101"></a>
 史记卷十二<br/>
孝武本纪第十二</h1>
<p>
<span class="kindle-cn-underline">孝武皇帝</span>
 者，<span class="kindle-cn-underline">孝景</span>
 中子也。母曰<span class="kindle-cn-underline">王太后</span>
 。<span class="kindle-cn-underline">孝景</span>
 四年，以皇子为<span class="kindle-cn-underline">胶东王</span>
 。<span class="kindle-cn-underline">孝景</span>
 七年，<span class="kindle-cn-underline">栗太子</span>
 废为<span class="kindle-cn-underline">临江王</span>
 ，以<span class="kindle-cn-underline">胶东王</span>
 为太子。<span class="kindle-cn-underline">孝景</span>
 十六年崩，太子即位，为<span class="kindle-cn-underline">孝武皇帝</span>
 。<span class="kindle-cn-underline">孝武皇帝</span>
 初即位，尤敬鬼神之祀。</p>
<p>元年，<span class="kindle-cn-underline">汉</span>
 兴已六十馀岁矣，天下乂安，荐绅之属皆望天子封禅改正度也。而上乡儒术，招贤良，<span class="kindle-cn-underline">赵绾</span>
 、<span class="kindle-cn-underline">王臧</span>
 等以文学为公卿，欲议古立明堂城南，以朝诸侯。草巡狩封禅改历服色事未就。会<span class="kindle-cn-underline">窦太后</span>
 治<span class="kindle-cn-underline">黄老</span>
 言，不好儒术，使人微得<span class="kindle-cn-underline">赵绾</span>
 等奸利事，召案<span class="kindle-cn-underline">绾</span>
 、<span class="kindle-cn-underline">臧</span>
 ，<span class="kindle-cn-underline">绾</span>
 、<span class="kindle-cn-underline">臧</span>
 自杀，诸所兴为者皆废。</p>
<p>后六年，<span class="kindle-cn-underline">窦太后</span>
 崩。其明年，上征文学之士<span class="kindle-cn-underline">公孙弘</span>
 等。<br/>
<br/>
</p>
<p>明年，上初至<span class="kindle-cn-underline">雍</span>
 ，郊见五畤。后常三岁一郊。是时上求神君，舍之<span class="kindle-cn-underline">上林</span>
 中<span class="kindle-cn-underline">蹏氏观</span>
 。神君者，<span class="kindle-cn-underline">长陵</span>
 女子，以子死悲哀，故见神于先后<span class="kindle-cn-underline">宛若</span>
 。<span class="kindle-cn-underline">宛若</span>
 祠之其室，民多往祠。<span class="kindle-cn-underline">平原君</span>
 往祠，其后子孙以尊显。及<span class="kindle-cn-underline">武帝</span>
 即位，则厚礼置祠之内中，闻其言，不见其人云。</p>
<p>是时而<span class="kindle-cn-underline">李少君</span>
 亦以祠灶、谷道、却老方见上，上尊之。<span class="kindle-cn-underline">少君</span>
 者，故<span class="kindle-cn-underline">深泽侯</span>
 入以主方。匿其年及所生长，常自谓七十，能使物，却老。其游以方遍诸侯。无妻子。人闻其能使物及不死，更馈遗之，常馀金钱帛衣食。人皆以为不治产业而饶给，又不知其何所人，愈信，争事之。<span class="kindle-cn-underline">少君</span>
 资好方，善为巧发奇中。尝从<span class="kindle-cn-underline">武安侯</span>
 饮，坐中有年九十馀老人，<span class="kindle-cn-underline">少君</span>
 乃言与其大父游射处，老人为儿时从其大父行，识其处，一坐尽惊。<span class="kindle-cn-underline">少君</span>
 见上，上有故铜器，问<span class="kindle-cn-underline">少君</span>
 。<span class="kindle-cn-underline">少君</span>
 曰：“此器<span class="kindle-cn-underline">齐桓公</span>
 十年陈于<span class="kindle-cn-underline">柏寝</span>
 。”已而案其刻，果<span class="kindle-cn-underline">齐桓公</span>
 器。一宫尽骇，以<span class="kindle-cn-underline">少君</span>
 为神，数百岁人也。</p>
<p>
<span class="kindle-cn-underline">少君</span>
 言于上曰：“祠灶则致物，致物而丹沙可化为黄金，黄金成以为饮食器则益寿，益寿而海中<span class="kindle-cn-underline">蓬莱</span>
 仙者可见，见之以封禅则不死，<span class="kindle-cn-underline">黄帝</span>
 是也。臣尝游海上，见<span class="kindle-cn-underline">安期生</span>
 ，食臣枣，大如瓜。<span class="kindle-cn-underline">安期生</span>
 仙者，通<span class="kindle-cn-underline">蓬莱</span>
 中，合则见人，不合则隐。”于是天子始亲祠灶，而遣方士入海求<span class="kindle-cn-underline">蓬莱安期生</span>
 之属，而<a id="page102"></a>
 事化丹沙诸药齐为黄金矣。</p>
<p>居久之，<span class="kindle-cn-underline">李少君</span>
 病死。天子以为化去不死也，而使<span class="kindle-cn-underline">黄锤</span>
 史<span class="kindle-cn-underline">宽舒</span>
 受其方。求<span class="kindle-cn-underline">蓬莱安期生</span>
 莫能得，而海上<span class="kindle-cn-underline">燕齐</span>
 怪迂之方士多相效，更言神事矣。</p>
<p>
<span class="kindle-cn-underline">亳</span>
 人<span class="kindle-cn-underline">薄诱忌</span>
 奏祠<span class="kindle-cn-underline">泰一</span>
 方，曰：“天神贵者<span class="kindle-cn-underline">泰一</span>
 ，<span class="kindle-cn-underline">泰一</span>
 佐曰<span class="kindle-cn-underline">五帝</span>
 。古者天子以春秋祭<span class="kindle-cn-underline">泰一</span>
 东南郊，用太牢具，七日，为坛开八通之鬼道。”于是天子令太祝立其祠<span class="kindle-cn-underline">长安</span>
 东南郊，常奉祠如<span class="kindle-cn-underline">忌</span>
 方。其后人有上书，言“古者天子三年一用太牢具祠神三一：<span class="kindle-cn-underline">天一</span>
 ，<span class="kindle-cn-underline">地一</span>
 ，<span class="kindle-cn-underline">泰一</span>
 ”。天子许之，令太祝领祠之<span class="kindle-cn-underline">忌泰一坛</span>
 上，如其方。后人复有上书，言“古者天子常以春秋解祠，祠<span class="kindle-cn-underline">黄帝</span>
 用一枭破镜；<span class="kindle-cn-underline">冥羊</span>
 用羊；祠<span class="kindle-cn-underline">马行</span>
 用一青牡马；<span class="kindle-cn-underline">泰一</span>
 、<span class="kindle-cn-underline">皋山山君</span>
 、<span class="kindle-cn-underline">地长</span>
 用牛；<span class="kindle-cn-underline">武夷君</span>
 用干鱼；<span class="kindle-cn-underline">阴阳使者</span>
 以一牛”。令祠官领之如其方，而祠于<span class="kindle-cn-underline">忌泰一坛</span>
 旁。</p>
<p>其后，天子苑有白鹿，以其皮为币，以发瑞应，造白金焉。<br/>
<br/>
</p>
<p>其明年，郊<span class="kindle-cn-underline">雍</span>
 ，获一角兽，若麃然。有司曰：“陛下肃祗郊祀，上帝报享，锡一角兽，盖麟云。”于是以荐五畤，畤加一牛以燎。赐诸侯白金，以风符应合于天地。</p>
<p>于是<span class="kindle-cn-underline">济北王</span>
 以为天子且封禅，乃上书献<span class="kindle-cn-underline">泰山</span>
 及其旁邑。天子受之，更以他县偿之。<span class="kindle-cn-underline">常山王</span>
 有罪，迁，天子封其弟于<span class="kindle-cn-underline">真定</span>
 ，以续先王祀，而以<span class="kindle-cn-underline">常山</span>
 为郡。然后<span class="kindle-cn-underline">五岳</span>
 皆在天子之郡。<br/>
<br/>
</p>
<p>其明年，<span class="kindle-cn-underline">齐</span>
 人<span class="kindle-cn-underline">少翁</span>
 以鬼神方见上。上有所幸<span class="kindle-cn-underline">王夫人</span>
 ，夫人卒，<span class="kindle-cn-underline">少翁</span>
 以方术盖夜致<span class="kindle-cn-underline">王夫人</span>
 及灶鬼之貌云，天子自帷中望见焉。于是乃拜<span class="kindle-cn-underline">少翁</span>
 为文成将军，赏赐甚多，以客礼礼之。文成言曰：“上即欲与神通，宫室被服不象神，神物不至。”乃作画云气车，及各以胜日驾车辟恶鬼。又作<span class="kindle-cn-underline">甘泉宫</span>
 ，中为台室，画<span class="kindle-cn-underline">天</span>
 、<span class="kindle-cn-underline">地</span>
 、<span class="kindle-cn-underline">泰一</span>
 诸神，而置祭具以致天神。居岁馀，其方益衰，神不至。乃为帛书以饭牛，详弗知也，言此牛腹中有奇。杀而视之，得书，书言甚怪，天子疑之。有识其手书，问之人，果伪书。于是诛文成将军而隐之。</p>
<p>其后则又作<span class="kindle-cn-underline">栢梁</span>
 、铜柱、承露仙人掌之属矣。</p>
<p>文成死明年，天子病<span class="kindle-cn-underline">鼎湖</span>
 甚，巫医无所不致，不愈。<span class="kindle-cn-underline">游水发根</span>
 乃言曰：“<span class="kindle-cn-underline">上郡</span>
 有巫，病而鬼下之。”上召置祠之<span class="kindle-cn-underline">甘泉</span>
 。及病，使人问神君。神君言曰：“天子毋忧病。病少愈，强与我会<span class="kindle-cn-underline">甘泉</span>
 。”于是病愈，遂幸<span class="kindle-cn-underline">甘泉</span>
 ，病良已。大赦天下，置<span class="kindle-cn-underline">寿宫</span>
 神君。神君最贵者<span class="kindle-cn-underline">太一</span>
 ，其佐曰<span class="kindle-cn-underline">大禁</span>
 、<span class="kindle-cn-underline">司命</span>
 之属，皆从之。非可得见，闻其音，与人言等。时去时来，来则风肃然也。居室帷中。<a id="page103"></a>
 时昼言，然常以夜。天子祓，然后入。因巫为主人，关饮食。所欲者言行下。又置<span class="kindle-cn-underline">寿宫</span>
 、<span class="kindle-cn-underline">北宫</span>
 ，张羽旗，设供具，以礼神君。神君所言，上使人受书其言，命之曰“画法”。其所语，世俗之所知也，毋绝殊者，而天子独喜。其事秘，世莫知也。<br/>
<br/>
</p>
<p>其后三年，有司言元宜以天瑞命，不宜以一二数。一元曰<span class="kindle-cn-underline">建元</span>
 ，二元以长星曰<span class="kindle-cn-underline">元光</span>
 ，三元以郊得一角兽曰<span class="kindle-cn-underline">元狩</span>
 云。<br/>
<br/>
</p>
<p>其明年冬，天子郊<span class="kindle-cn-underline">雍</span>
 ，议曰：“今上帝朕亲郊，而<span class="kindle-cn-underline">后土</span>
 毋祀，则礼不答也。”有司与<span class="kindle-cn-underline">太史公</span>
 、祠官<span class="kindle-cn-underline">宽舒</span>
 等议：“天地牲角茧栗。今陛下亲祀<span class="kindle-cn-underline">后土</span>
 ，<span class="kindle-cn-underline">后土</span>
 宜于泽中圜丘为五坛，坛一黄犊太牢具，已祠尽瘗，而从祠衣上黄。”于是天子遂东，始立<span class="kindle-cn-underline">后土祠汾阴</span>
 雎上，如<span class="kindle-cn-underline">宽舒</span>
 等议。上亲望拜，如上帝礼。礼毕，天子遂至<span class="kindle-cn-underline">荥阳</span>
 而还。过<span class="kindle-cn-underline">雒阳</span>
 ，下诏曰：“<span class="kindle-cn-underline">三代</span>
 邈绝，远矣难存。其以三十里地封<span class="kindle-cn-underline">周</span>
 后为<span class="kindle-cn-underline">周子南君</span>
 ，以奉先王祀焉。”是岁，天子始巡郡县，侵寻于<span class="kindle-cn-underline">泰山</span>
 矣。</p>
<p>其春，<span class="kindle-cn-underline">乐成侯</span>
 上书言<span class="kindle-cn-underline">栾大</span>
 。<span class="kindle-cn-underline">栾大</span>
 ，<span class="kindle-cn-underline">胶东</span>
 宫人，故尝与文成将军同师，已而为<span class="kindle-cn-underline">胶东王</span>
 尚方。而<span class="kindle-cn-underline">乐成侯</span>
 姊为<span class="kindle-cn-underline">康王</span>
 后，毋子。<span class="kindle-cn-underline">康王</span>
 死，他姬子立为王。而<span class="kindle-cn-underline">康后</span>
 有淫行，与王不相中，相危以法。<span class="kindle-cn-underline">康后</span>
 闻文成已死，而欲自媚于上，乃遣<span class="kindle-cn-underline">栾大</span>
 因<span class="kindle-cn-underline">乐成侯</span>
 求见言方。天子既诛文成，后悔恨其早死，惜其方不尽，及见<span class="kindle-cn-underline">栾大</span>
 ，大悦。<span class="kindle-cn-underline">大</span>
 为人长美，言多方略，而敢为大言，处之不疑。大言曰：“臣尝往来海中，见<span class="kindle-cn-underline">安期</span>
 、<span class="kindle-cn-underline">羡门</span>
 之属。顾以为臣贱，不信臣。又以为<span class="kindle-cn-underline">康王</span>
 诸侯耳，不足予方。臣数言<span class="kindle-cn-underline">康王</span>
 ，<span class="kindle-cn-underline">康王</span>
 又不用臣。臣之师曰：‘黄金可成，而<span class="kindle-cn-underline">河</span>
 决可塞，不死之药可得，仙人可致也。’臣恐效文成，则方士皆掩口，恶敢言方哉！”上曰：“文成食马肝死耳。子诚能修其方，我何爱乎！”<span class="kindle-cn-underline">大</span>
 曰：“臣师非有求人，人者求之。陛下必欲致之，则贵其使者，令有亲属，以客礼待之，勿卑，使各佩其信印，乃可使通言于神人。神人尚肯邪不邪。致尊其使，然后可致也。”于是上使先验小方，斗旗，旗自相触击。</p>
<p>是时上方忧<span class="kindle-cn-underline">河</span>
 决，而黄金不就，乃拜<span class="kindle-cn-underline">大</span>
 为五利将军。居月馀，得四金印，佩天士将军、地士将军、大通将军、天道将军印。制诏御史：“昔<span class="kindle-cn-underline">禹</span>
 疏<span class="kindle-cn-underline">九江</span>
 ，决<span class="kindle-cn-underline">四渎</span>
 。间者<span class="kindle-cn-underline">河</span>
 溢皋陆，堤繇不息。朕临天下二十有八年，天若遗朕士而<span class="kindle-cn-underline">大</span>
 通焉。<span class="kindle-cn-quxian">乾</span>
 称‘蜚龙’，‘鸿渐于般’，意庶几与焉。其以二千户封地士将军<span class="kindle-cn-underline">大</span>
 为<span class="kindle-cn-underline">乐通侯</span>
 。”赐列侯甲第，僮千人。乘舆斥车马帷帐器物以充其家。又以<span class="kindle-cn-underline">卫长公主</span>
 妻之，赍金万斤，更名其邑曰<span class="kindle-cn-underline">当利公主</span>
 。天子亲如五利之<a id="page104"></a>
 第。使者存问所给，连属于道。自大主将相以下，皆置酒其家，献遗之。于是天子又刻玉印曰“天道将军”，使使衣羽衣，夜立白茅上，五利将军亦衣羽衣，立白茅上受印，以示弗臣也。而佩“天道”者，且为天子道天神也。于是五利常夜祠其家，欲以下神。神未至而百鬼集矣，然颇能使之。其后治装行，东入海，求其师云。<span class="kindle-cn-underline">大</span>
 见数月，佩六印，贵振天下，而海上<span class="kindle-cn-underline">燕齐</span>
 之间，莫不搤捥而自言有禁方，能神仙矣。<br/>
<br/>
</p>
<p>其夏六月中，<span class="kindle-cn-underline">汾阴</span>
 巫<span class="kindle-cn-underline">锦</span>
 为民祠<span class="kindle-cn-underline">魏雎后土</span>
 营旁，见地如钩状，掊视得鼎。鼎大异于众鼎，文镂毋款识，怪之，言吏。吏告<span class="kindle-cn-underline">河东</span>
 太守<span class="kindle-cn-underline">胜</span>
 ，<span class="kindle-cn-underline">胜</span>
 以闻。天子使使验问巫<span class="kindle-cn-underline">锦</span>
 得鼎无奸诈，乃以礼祠，迎鼎至<span class="kindle-cn-underline">甘泉</span>
 ，从行，上荐之。至<span class="kindle-cn-underline">中山</span>
 ，晏温，有黄云盖焉。有麃过，上自射之，因以祭云。至<span class="kindle-cn-underline">长安</span>
 ，公卿大夫皆议请尊宝鼎。天子曰：“间者<span class="kindle-cn-underline">河</span>
 溢，岁数不登，故巡祭<span class="kindle-cn-underline">后土</span>
 ，祈为百姓育谷。今年丰庑未有报，鼎曷为出哉？”有司皆曰：“闻昔<span class="kindle-cn-underline">大帝</span>
 兴神鼎一，一者一统，天地万物所系终也。<span class="kindle-cn-underline">黄帝</span>
 作宝鼎三，象天地人也。<span class="kindle-cn-underline">禹</span>
 收九牧之金，铸九鼎，皆尝<img class="kindle-cn-inline-character" src="Image00036.jpg" alt="char" />
 烹上帝鬼神。遭圣则兴，迁于<span class="kindle-cn-underline">夏商</span>
 。<span class="kindle-cn-underline">周</span>
 德衰，<span class="kindle-cn-underline">宋</span>
 之社亡，鼎乃沦伏而不见。<span class="kindle-cn-quxian">颂</span>
 云‘自堂徂基，自羊徂牛；鼐鼎及鼒，不虞不骜，胡考之休’。今鼎至<span class="kindle-cn-underline">甘泉</span>
 ，光润龙变，承休无疆。合兹<span class="kindle-cn-underline">中山</span>
 ，有黄白云降盖，若兽为符，路弓乘矢，集获坛下，报祠大飨。惟受命而帝者心知其意而合德焉。鼎宜见于祖祢，藏于帝廷，以合明应。”制曰：“可。”</p>
<p>入海求<span class="kindle-cn-underline">蓬莱</span>
 者，言<span class="kindle-cn-underline">蓬莱</span>
 不远，而不能至者，殆不见其气。上乃遣望气佐候其气云。<br/>
<br/>
</p>
<p>其秋，上幸<span class="kindle-cn-underline">雍</span>
 ，且郊。或曰“<span class="kindle-cn-underline">五帝</span>
 ，<span class="kindle-cn-underline">泰一</span>
 之佐也，宜立<span class="kindle-cn-underline">泰一</span>
 而上亲郊之”。上疑未定。<span class="kindle-cn-underline">齐</span>
 人<span class="kindle-cn-underline">公孙卿</span>
 曰：“今年得宝鼎，其冬辛巳朔旦冬至，与<span class="kindle-cn-underline">黄帝</span>
 时等。”<span class="kindle-cn-underline">卿</span>
 有札书曰：“<span class="kindle-cn-underline">黄帝</span>
 得宝鼎<span class="kindle-cn-underline">宛朐</span>
 ，问于<span class="kindle-cn-underline">鬼臾区</span>
 。<span class="kindle-cn-underline">区</span>
 对曰：‘帝得宝鼎神笑，是岁己酉朔旦冬至，得天之纪，终而复始。’于是<span class="kindle-cn-underline">黄帝</span>
 迎日推䇲，后率二十岁得朔旦冬至，凡二十推，三百八十年，<span class="kindle-cn-underline">黄帝</span>
 仙登于天。”<span class="kindle-cn-underline">卿</span>
 因<span class="kindle-cn-underline">所忠</span>
 欲奏之。<span class="kindle-cn-underline">所忠</span>
 视其书不经，疑其妄书，谢曰：“宝鼎事已决矣，尚何以为！”<span class="kindle-cn-underline">卿</span>
 因嬖人奏之。上大说，召问<span class="kindle-cn-underline">卿</span>
 。对曰：“受此书<span class="kindle-cn-underline">申功</span>
 ，<span class="kindle-cn-underline">申功</span>
 已死。”上曰：“<span class="kindle-cn-underline">申功</span>
 何人也？”<span class="kindle-cn-underline">卿</span>
 曰：“<span class="kindle-cn-underline">申功</span>
 ，<span class="kindle-cn-underline">齐</span>
 人也。与<span class="kindle-cn-underline">安期生</span>
 通，受<span class="kindle-cn-underline">黄帝</span>
 言，无书，独有此鼎书。曰‘<span class="kindle-cn-underline">汉</span>
 兴复当<span class="kindle-cn-underline">黄帝</span>
 之时。<span class="kindle-cn-underline">汉</span>
 之圣者在<span class="kindle-cn-underline">高祖</span>
 之孙且曾孙也。宝鼎出而与神通，封禅。封禅七十二王，唯<span class="kindle-cn-underline">黄帝</span>
 得上<span class="kindle-cn-underline">泰山</span>
 封’。<span class="kindle-cn-underline">申功</span>
 曰：‘<span class="kindle-cn-underline">汉</span>
 主亦当上封，上封则能仙登天矣。<span class="kindle-cn-underline">黄帝</span>
 时万诸侯，而神灵之封居七千。天下<a id="page105"></a>
 名山八，而三在蛮夷，五在中国，中国<span class="kindle-cn-underline">华山</span>
 、<span class="kindle-cn-underline">首山</span>
 、<span class="kindle-cn-underline">太室</span>
 、<span class="kindle-cn-underline">泰山</span>
 、<span class="kindle-cn-underline">东莱</span>
 ，此五山<span class="kindle-cn-underline">黄帝</span>
 之所常游，与神会。<span class="kindle-cn-underline">黄帝</span>
 且战且学仙。患百姓非其道，乃断斩非鬼神者。百馀岁然后得与神通。<span class="kindle-cn-underline">黄帝</span>
 郊<span class="kindle-cn-underline">雍</span>
 上帝，宿三月。<span class="kindle-cn-underline">鬼臾区</span>
 号<span class="kindle-cn-underline">大鸿</span>
 ，死葬<span class="kindle-cn-underline">雍</span>
 ，故<span class="kindle-cn-underline">鸿冢</span>
 是也。其后<span class="kindle-cn-underline">黄帝</span>
 接万灵<span class="kindle-cn-underline">明廷</span>
 。<span class="kindle-cn-underline">明廷</span>
 者，<span class="kindle-cn-underline">甘泉</span>
 也。所谓<span class="kindle-cn-underline">寒门</span>
 者，<span class="kindle-cn-underline">谷口</span>
 也。<span class="kindle-cn-underline">黄帝</span>
 采<span class="kindle-cn-underline">首山</span>
 铜，铸鼎于<span class="kindle-cn-underline">荆山</span>
 下。鼎既成，有龙垂胡髯下迎<span class="kindle-cn-underline">黄帝</span>
 。<span class="kindle-cn-underline">黄帝</span>
 上骑，群臣后宫从上龙七十馀人，龙乃上去。馀小臣不得上，乃悉持龙髯，龙髯拔，堕<span class="kindle-cn-underline">黄帝</span>
 之弓。百姓仰望<span class="kindle-cn-underline">黄帝</span>
 既上天，乃抱其弓与龙胡髯号，故后世因名其处曰<span class="kindle-cn-underline">鼎湖</span>
 ，其弓曰乌号。’”于是天子曰：“嗟乎！吾诚得如<span class="kindle-cn-underline">黄帝</span>
 ，吾视去妻子如脱踊耳。”乃拜<span class="kindle-cn-underline">卿</span>
 为郎，东使候神于<span class="kindle-cn-underline">太室</span>
 。</p>
<p>上遂郊<span class="kindle-cn-underline">雍</span>
 ，至<span class="kindle-cn-underline">陇西</span>
 ，西登<span class="kindle-cn-underline">空桐</span>
 ，幸<span class="kindle-cn-underline">甘泉</span>
 。令祠官<span class="kindle-cn-underline">宽舒</span>
 等具<span class="kindle-cn-underline">泰一</span>
 祠坛，坛放<span class="kindle-cn-underline">薄忌泰一坛</span>
 ，坛三垓。<span class="kindle-cn-underline">五帝坛</span>
 环居其下，各如其方，<span class="kindle-cn-underline">黄帝</span>
 西南，除八通鬼道。<span class="kindle-cn-underline">泰一</span>
 所用，如<span class="kindle-cn-underline">雍</span>
 一畤物，而加醴枣脯之属，杀一犛牛以为俎豆牢具。而<span class="kindle-cn-underline">五帝</span>
 独有俎豆醴进。其下四方地，为餟食群神从者及<span class="kindle-cn-underline">北斗</span>
 云。已祠，胙馀皆燎之。其牛色白，鹿居其中，彘在鹿中，水而洎之。祭日以牛，然月以羊彘特。<span class="kindle-cn-underline">泰一</span>
 祝宰则衣紫及绣。<span class="kindle-cn-underline">五帝</span>
 各如其色，日赤，月白。</p>
<p>十一月辛巳朔旦冬至，昧爽，天子始郊拜<span class="kindle-cn-underline">泰一</span>
 。朝朝日，夕夕月，则揖；而见<span class="kindle-cn-underline">泰一</span>
 如<span class="kindle-cn-underline">雍</span>
 礼。其赞飨曰：“天始以宝鼎神笑授皇帝，朔而又朔，终而复始，皇帝敬拜见焉。”而衣上黄。其祠列火满坛，坛旁烹炊具。有司云“祠上有光焉”。公卿言“皇帝始郊见<span class="kindle-cn-underline">泰一云阳</span>
 ，有司奉瑄玉嘉牲荐飨。是夜有美光，及昼，黄气上属天”。<span class="kindle-cn-underline">太史公</span>
 、祠官<span class="kindle-cn-underline">宽舒</span>
 等曰：“神灵之休，祐福兆祥，宜因此地光域立<span class="kindle-cn-underline">泰畤坛</span>
 以明应。令太祝领，秋及腊间祠。三岁天子一郊见。”<br/>
<br/>
</p>
<p>其秋，为伐<span class="kindle-cn-underline">南越</span>
 ，告祷<span class="kindle-cn-underline">泰一</span>
 ，以牡荆画幡日月<span class="kindle-cn-underline">北斗</span>
 登龙，以象<span class="kindle-cn-underline">天一</span>
 三星，为<span class="kindle-cn-underline">泰一</span>
 锋，名曰“灵旗”。为兵祷，则太史奉以指所伐国。而五利将军使不敢入海，之<span class="kindle-cn-underline">泰山</span>
 祠。上使人微随验，实无所见。五利妄言见其师，其方尽，多不雠。上乃诛五利。</p>
<p>其冬，<span class="kindle-cn-underline">公孙卿</span>
 候神<span class="kindle-cn-underline">河南</span>
 ，见仙人迹<span class="kindle-cn-underline">缑氏城</span>
 上，有物若雉，往来城上。天子亲幸<span class="kindle-cn-underline">缑氏城</span>
 视迹。问<span class="kindle-cn-underline">卿</span>
 ：“得毋效文成、五利乎？”<span class="kindle-cn-underline">卿</span>
 曰：“仙者非有求人主，人主求之。其道非少宽假，神不来。言神事，事如迂诞，积以岁乃可致。”于是郡国各除道，缮治宫观名山神祠所，以望幸矣。</p>
<p>其年，既灭<span class="kindle-cn-underline">南越</span>
 ，上有嬖臣<span class="kindle-cn-underline">李延年</span>
 以好音见。上善之，下公卿议，曰：“民间祠尚有鼓舞之乐，今郊祠而无乐，岂称乎？”公卿曰：“古者祀天地皆<a id="page106"></a>
 有乐，而神祇可得而礼。”或曰：“<span class="kindle-cn-underline">泰帝</span>
 使<span class="kindle-cn-underline">素女</span>
 鼓五十弦瑟，悲，帝禁不止，故破其瑟为二十五弦。”于是塞<span class="kindle-cn-underline">南越</span>
 ，祷祠<span class="kindle-cn-underline">泰一</span>
 、<span class="kindle-cn-underline">后土</span>
 ，始用乐舞，益召歌儿，作二十五弦及箜篌瑟自此起。<br/>
<br/>
</p>
<p>其来年冬，上议曰：“古者先振兵泽旅，然后封禅。”乃遂北巡<span class="kindle-cn-underline">朔方</span>
 ，勒兵十馀万，还祭<span class="kindle-cn-underline">黄帝冢桥山</span>
 ，泽兵<span class="kindle-cn-underline">须如</span>
 。上曰：“吾闻<span class="kindle-cn-underline">黄帝</span>
 不死，今有冢，何也？”或对曰：“<span class="kindle-cn-underline">黄帝</span>
 已仙上天，群臣葬其衣冠。”既至<span class="kindle-cn-underline">甘泉</span>
 ，为且用事<span class="kindle-cn-underline">泰山</span>
 ，先类祠<span class="kindle-cn-underline">泰一</span>
 。</p>
<p>自得宝鼎，上与公卿诸生议封禅。封禅用希旷绝，莫知其仪礼，而群儒采封禅<span class="kindle-cn-quxian">尚书</span>
 、<span class="kindle-cn-quxian">周官</span>
 、<span class="kindle-cn-quxian">王制</span>
 之望祀射牛事。<span class="kindle-cn-underline">齐</span>
 人<span class="kindle-cn-underline">丁公</span>
 年九十馀，曰：“封者，合不死之名也。<span class="kindle-cn-underline">秦皇帝</span>
 不得上封。陛下必欲上，稍上即无风雨，遂上封矣。”上于是乃令诸儒习射牛，草封禅仪。数年，至且行。天子既闻<span class="kindle-cn-underline">公孙卿</span>
 及方士之言，<span class="kindle-cn-underline">黄帝</span>
 以上封禅，皆致怪物与神通，欲放<span class="kindle-cn-underline">黄帝</span>
 以尝接神仙人<span class="kindle-cn-underline">蓬莱</span>
 士，高世比德于<span class="kindle-cn-underline">九皇</span>
 ，而颇采儒术以文之。群儒既以不能辩明封禅事，又牵拘于<span class="kindle-cn-quxian">诗书</span>
 古文而不敢骋。上为封祠器示群儒，群儒或曰“不与古同”，<span class="kindle-cn-underline">徐偃</span>
 又曰“太常诸生行礼不如<span class="kindle-cn-underline">鲁</span>
 善”，<span class="kindle-cn-underline">周霸</span>
 属图封事，于是上绌<span class="kindle-cn-underline">偃</span>
 、<span class="kindle-cn-underline">霸</span>
 ，尽罢诸儒弗用。</p>
<p>三月，遂东幸<span class="kindle-cn-underline">缑氏</span>
 ，礼登<span class="kindle-cn-underline">中岳太室</span>
 。从官在山下闻若有言“万岁”云。问上，上不言；问下，下不言。于是以三百户封<span class="kindle-cn-underline">太室</span>
 奉祠，命曰<span class="kindle-cn-underline">崇高邑</span>
 。东上<span class="kindle-cn-underline">泰山</span>
 ，山之草木叶未生，乃令人上石立之<span class="kindle-cn-underline">泰山</span>
 颠。</p>
<p>上遂东巡海上，行礼祠八神。<span class="kindle-cn-underline">齐</span>
 人之上疏言神怪奇方者以万数，然无验者。乃益发船，令言海中神山者数千人求<span class="kindle-cn-underline">蓬莱</span>
 神人。<span class="kindle-cn-underline">公孙卿</span>
 持节常先行候名山，至<span class="kindle-cn-underline">东莱</span>
 ，言夜见一人，长数丈，就之则不见，见其迹甚大，类禽兽云。群臣有言见一老父牵狗，言“吾欲见巨公”，已忽不见。上既见大迹，未信，及群臣有言老父，则大以为仙人也。宿留海上，与方士传车及间使求仙人以千数。</p>
<p>四月，还至<span class="kindle-cn-underline">奉高</span>
 。上念诸儒及方士言封禅人人殊，不经，难施行。天子至<span class="kindle-cn-underline">梁父</span>
 ，礼祠<span class="kindle-cn-underline">地主</span>
 。乙卯，令侍中儒者皮弁荐绅，射牛行事。封<span class="kindle-cn-underline">泰山</span>
 下东方，如郊祠<span class="kindle-cn-underline">泰一</span>
 之礼。封广丈二尺，高九尺，其下则有玉牒书，书秘。礼毕，天子独与侍中奉车<span class="kindle-cn-underline">子侯</span>
 上<span class="kindle-cn-underline">泰山</span>
 ，亦有封。其事皆禁。明日，下阴道。丙辰，禅<span class="kindle-cn-underline">泰山</span>
 下阯东北<span class="kindle-cn-underline">肃然山</span>
 ，如祭<span class="kindle-cn-underline">后土</span>
 礼。天子皆亲拜见，衣上黄而尽用乐焉。<span class="kindle-cn-underline">江淮</span>
 间一茅三脊为神藉。五色土益杂封。纵远方奇兽蜚禽及白雉诸物，颇以加祠。兕旄牛犀象之属弗用。皆至<span class="kindle-cn-underline">泰山</span>
 然后去。封禅祠，其<a id="page107"></a>
 夜若有光，昼有白云起封中。</p>
<p>天子从封禅还，坐明堂，群臣更上寿。于是制诏御史：“朕以眇眇之身承至尊，兢兢焉惧弗任。维德菲薄，不明于礼乐。脩祀<span class="kindle-cn-underline">泰一</span>
 ，若有象景光，屑如有望，依依震于怪物，欲止不敢，遂登封<span class="kindle-cn-underline">泰山</span>
 ，至于<span class="kindle-cn-underline">梁父</span>
 ，而后禅<span class="kindle-cn-underline">肃然</span>
 。自新，嘉与士大夫更始，赐民百户牛一酒十石，加年八十孤寡布帛二匹。复<span class="kindle-cn-underline">博</span>
 、<span class="kindle-cn-underline">奉高</span>
 、<span class="kindle-cn-underline">蛇丘</span>
 、<span class="kindle-cn-underline">历城</span>
 ，毋出今年租税。其赦天下，如乙卯赦令。行所过毋有复作。事在二年前，皆勿听治。”又下诏曰：“古者天子五载一巡狩，用事<span class="kindle-cn-underline">泰山</span>
 ，诸侯有朝宿地。其令诸侯各治邸<span class="kindle-cn-underline">泰山</span>
 下。”</p>
<p>天子既已封禅<span class="kindle-cn-underline">泰山</span>
 ，无风雨菑，而方士更言<span class="kindle-cn-underline">蓬莱</span>
 诸神山若将可得，于是上欣然庶几遇之，乃复东至海上望，冀遇<span class="kindle-cn-underline">蓬莱</span>
 焉。奉车<span class="kindle-cn-underline">子侯</span>
 暴病，一日死。上乃遂去，并海上，北至<span class="kindle-cn-underline">碣石</span>
 ，巡自<span class="kindle-cn-underline">辽西</span>
 ，历北边至<span class="kindle-cn-underline">九原</span>
 。五月，返至<span class="kindle-cn-underline">甘泉</span>
 。有司言宝鼎出为<span class="kindle-cn-underline">元鼎</span>
 ，以今年为<span class="kindle-cn-underline">元封</span>
 元年。</p>
<p>其秋，有星茀于<span class="kindle-cn-underline">东井</span>
 。后十馀日，有星弗于<span class="kindle-cn-underline">三能</span>
 。望气<span class="kindle-cn-underline">王朔</span>
 言：“候独见其星出如瓠，食顷复入焉。”有司言曰：“陛下建<span class="kindle-cn-underline">汉家</span>
 封禅，天其报<span class="kindle-cn-underline">德星</span>
 云。”</p>
<p>其来年冬，郊<span class="kindle-cn-underline">雍五帝</span>
 ，还，拜祝祠<span class="kindle-cn-underline">泰一</span>
 。赞飨曰：“<span class="kindle-cn-underline">德星</span>
 昭衍，厥维休祥。<span class="kindle-cn-underline">寿星</span>
 仍出，渊耀光明。<span class="kindle-cn-underline">信星</span>
 昭见，皇帝敬拜泰祝之飨。”</p>
<p>其春，<span class="kindle-cn-underline">公孙卿</span>
 言见神人<span class="kindle-cn-underline">东莱山</span>
 ，若云“见天子”。天子于是幸<span class="kindle-cn-underline">缑氏城</span>
 ，拜<span class="kindle-cn-underline">卿</span>
 为中大夫。遂至<span class="kindle-cn-underline">东莱</span>
 ，宿留之数日，毋所见，见大人迹。复遣方士求神怪采芝药以千数。是岁旱。于是天子既出毋名，乃祷<span class="kindle-cn-underline">万里沙</span>
 ，过祠<span class="kindle-cn-underline">泰山</span>
 。还至<span class="kindle-cn-underline">瓠子</span>
 ，自临塞决<span class="kindle-cn-underline">河</span>
 ，留二日，沉祠而去。使二卿将卒塞决<span class="kindle-cn-underline">河</span>
 ，<span class="kindle-cn-underline">河</span>
 徙二渠，复<span class="kindle-cn-underline">禹</span>
 之故迹焉。</p>
<p>是时既灭<span class="kindle-cn-underline">南越</span>
 ，<span class="kindle-cn-underline">越</span>
 人<span class="kindle-cn-underline">勇之</span>
 乃言“<span class="kindle-cn-underline">越</span>
 人俗信鬼，而其祠皆见鬼，数有效。昔<span class="kindle-cn-underline">东瓯王</span>
 敬鬼，寿至百六十岁。后世谩怠，故衰耗”。乃令<span class="kindle-cn-underline">越</span>
 巫立<span class="kindle-cn-underline">越</span>
 祝祠，安台无坛，亦祠天神上帝百鬼，而以鸡卜。上信之，<span class="kindle-cn-underline">越</span>
 祠鸡卜始用焉。</p>
<p>
<span class="kindle-cn-underline">公孙卿</span>
 曰：“仙人可见，而上往常遽，以故不见。今陛下可为观，如<span class="kindle-cn-underline">缑氏城</span>
 ，置脯枣，神人宜可致。且仙人好楼居。”于是上令<span class="kindle-cn-underline">长安</span>
 则作<span class="kindle-cn-underline">蜚廉桂观</span>
 ，<span class="kindle-cn-underline">甘泉</span>
 则作<span class="kindle-cn-underline">益延寿观</span>
 ，使<span class="kindle-cn-underline">卿</span>
 持节设具而候神人。乃作<span class="kindle-cn-underline">通天台</span>
 ，置祠具其下，将招来神仙之属。于是<span class="kindle-cn-underline">甘泉</span>
 更置前殿，始广诸宫室。夏，有芝生殿防内中。天子为塞<span class="kindle-cn-underline">河</span>
 ，兴<span class="kindle-cn-underline">通天台</span>
 ，若有光云，乃下诏曰：“<span class="kindle-cn-underline">甘泉</span>
 防生芝九茎，赦天下，毋有复作。”</p>
<p>其明年，伐<span class="kindle-cn-underline">朝鲜</span>
 。夏，旱。<span class="kindle-cn-underline">公孙卿</span>
 曰：“<span class="kindle-cn-underline">黄帝</span>
 时封则天旱，乾封三年。”上乃下诏曰：“天旱，意乾封乎？其令天下尊祠<span class="kindle-cn-underline">灵星</span>
 焉。”</p>
<p><a id="page108"></a>
 其明年，上郊<span class="kindle-cn-underline">雍</span>
 ，通<span class="kindle-cn-underline">回中</span>
 道，巡之。春，至<span class="kindle-cn-underline">鸣泽</span>
 ，从<span class="kindle-cn-underline">西河</span>
 归。</p>
<p>其明年冬，上巡<span class="kindle-cn-underline">南郡</span>
 ，至<span class="kindle-cn-underline">江陵</span>
 而东。登礼<span class="kindle-cn-underline">潜</span>
 之<span class="kindle-cn-underline">天柱山</span>
 ，号曰<span class="kindle-cn-underline">南岳</span>
 。浮<span class="kindle-cn-underline">江</span>
 ，自<span class="kindle-cn-underline">寻阳</span>
 出<span class="kindle-cn-underline">枞阳</span>
 ，过<span class="kindle-cn-underline">彭蠡</span>
 ，祀其名山川。北至<span class="kindle-cn-underline">琅邪</span>
 ，并海上。四月中，至<span class="kindle-cn-underline">奉高</span>
 脩封焉。<br/>
<br/>
</p>
<p>初，天子封<span class="kindle-cn-underline">泰山</span>
 ，<span class="kindle-cn-underline">泰山</span>
 东北阯古时有明堂处，处险不敞。上欲治明堂<span class="kindle-cn-underline">奉高</span>
 旁，未晓其制度。<span class="kindle-cn-underline">济南</span>
 人<span class="kindle-cn-underline">公王带</span>
 上<span class="kindle-cn-underline">黄帝</span>
 时明堂图。明堂图中有一殿，四面无壁，以茅盖，通水，圜宫垣为复道，上有楼，从西南入，命曰<span class="kindle-cn-underline">昆仑</span>
 ，天子从之入，以拜祠上帝焉。于是上令<span class="kindle-cn-underline">奉高</span>
 作明堂<span class="kindle-cn-underline">汶上</span>
 ，如<span class="kindle-cn-underline">带</span>
 图。及五年脩封，则祠<span class="kindle-cn-underline">泰一</span>
 、<span class="kindle-cn-underline">五帝</span>
 于明常上坐，令<span class="kindle-cn-underline">高皇帝祠</span>
 坐对之。祠<span class="kindle-cn-underline">后土</span>
 于下房，以二十太牢。天子从<span class="kindle-cn-underline">昆仑</span>
 道入，始拜明堂如郊礼。礼毕，燎堂下。而上又上<span class="kindle-cn-underline">泰山</span>
 ，有秘祠其颠。而<span class="kindle-cn-underline">泰山</span>
 下祠<span class="kindle-cn-underline">五帝</span>
 ，各如其方，<span class="kindle-cn-underline">黄帝</span>
 并<span class="kindle-cn-underline">赤帝</span>
 ，而有司侍祠焉。<span class="kindle-cn-underline">泰山</span>
 上举火，下悉应之。</p>
<p>其后二岁，十一月甲子朔旦冬至，推历者以本统。天子亲至<span class="kindle-cn-underline">泰山</span>
 ，以十一月甲子朔旦冬至日祠上帝明堂，每脩封禅。其赞飨曰：“天增授皇帝泰元神䇲，周而复始。皇帝敬拜<span class="kindle-cn-underline">泰一</span>
 。”东至海上，考入海及方士求神者，莫验，然益遣，冀遇之。</p>
<p>十一月乙酉，<span class="kindle-cn-underline">柏梁</span>
 灾。十二月甲午朔，上亲禅<span class="kindle-cn-underline">高里</span>
 ，祠<span class="kindle-cn-underline">后土</span>
 。临<span class="kindle-cn-underline">渤海</span>
 ，将以望祠<span class="kindle-cn-underline">蓬莱</span>
 之属，冀至殊庭焉。</p>
<p>上还，以<span class="kindle-cn-underline">柏梁</span>
 烖故，朝受计<span class="kindle-cn-underline">甘泉</span>
 。<span class="kindle-cn-underline">公孙卿</span>
 曰：“<span class="kindle-cn-underline">黄帝</span>
 就<span class="kindle-cn-underline">青灵台</span>
 ，十二日烧，<span class="kindle-cn-underline">黄帝</span>
 乃治<span class="kindle-cn-underline">明庭</span>
 。<span class="kindle-cn-underline">明庭</span>
 ，<span class="kindle-cn-underline">甘泉</span>
 也。”方士多言古帝王有都<span class="kindle-cn-underline">甘泉</span>
 者。其后天子又朝诸侯<span class="kindle-cn-underline">甘泉</span>
 ，<span class="kindle-cn-underline">甘泉</span>
 作诸侯邸。<span class="kindle-cn-underline">勇之</span>
 乃曰：“<span class="kindle-cn-underline">越</span>
 俗有火烖，复起屋必以大，用胜服之。”于是作<span class="kindle-cn-underline">建章宫</span>
 ，度为千门万户。前殿度高<span class="kindle-cn-underline">未央</span>
 。其东则<span class="kindle-cn-underline">凤阙</span>
 ，高二十馀丈。其西则<span class="kindle-cn-underline">唐中</span>
 ，数十里虎圈。其北治大池，<span class="kindle-cn-underline">渐台</span>
 高二十馀丈，名曰<span class="kindle-cn-underline">泰液池</span>
 ，中有<span class="kindle-cn-underline">蓬莱</span>
 、<span class="kindle-cn-underline">方丈</span>
 、<span class="kindle-cn-underline">瀛洲</span>
 、<span class="kindle-cn-underline">壶梁</span>
 ，象海中神山龟鱼之属。其南有<span class="kindle-cn-underline">玉堂</span>
 、<span class="kindle-cn-underline">璧门</span>
 、大鸟之属。乃立<span class="kindle-cn-underline">神明台</span>
 、<span class="kindle-cn-underline">井幹楼</span>
 ，度五十馀丈，辇道相属焉。</p>
<p>夏，<span class="kindle-cn-underline">汉</span>
 改历，以正月为岁首，而色上黄，官名更印章以五字，因为<span class="kindle-cn-underline">太初</span>
 元年。是岁，西伐<span class="kindle-cn-underline">大宛</span>
 。蝗大起。<span class="kindle-cn-underline">丁夫人</span>
 、<span class="kindle-cn-underline">雒阳虞初</span>
 等以方祠诅<span class="kindle-cn-underline">匈奴</span>
 、<span class="kindle-cn-underline">大宛</span>
 焉。</p>
<p>其明年，有司言<span class="kindle-cn-underline">雍</span>
 五畤无牢熟具，芬芳不备。乃命祠官进畤犊牢具，五色食所胜，而以木禺马代驹焉。独<span class="kindle-cn-underline">五帝</span>
 用驹，行亲郊用驹。及诸名山川用驹者，悉以木禺马代。行过，乃用驹，他礼如故。</p>
<p>其明年，东巡海上，考神仙之属，未有验者。方士有言“<span class="kindle-cn-underline">黄帝</span>
 时为五城<a id="page109"></a>
 十二楼，以候神人于<span class="kindle-cn-underline">执期</span>
 ，命曰<span class="kindle-cn-underline">迎年</span>
 ”。上许作之如方，名曰<span class="kindle-cn-underline">明年</span>
 。上亲礼祠上帝，衣上黄焉。</p>
<p>
<span class="kindle-cn-underline">公王带</span>
 曰：“<span class="kindle-cn-underline">黄帝</span>
 时虽封<span class="kindle-cn-underline">泰山</span>
 ，然<span class="kindle-cn-underline">风后</span>
 、<span class="kindle-cn-underline">封钜</span>
 、<span class="kindle-cn-underline">岐伯</span>
 令<span class="kindle-cn-underline">黄帝</span>
 封<span class="kindle-cn-underline">东泰山</span>
 ，禅<span class="kindle-cn-underline">凡山</span>
 合符，然后不死焉。”天子既令设祠具，至<span class="kindle-cn-underline">东泰山</span>
 ，<span class="kindle-cn-underline">东泰山</span>
 卑小，不称其声，乃令祠官礼之，而不封禅焉。其后令带奉祠候神物。夏，遂还<span class="kindle-cn-underline">泰山</span>
 ，修五年之礼如前，而加禅祠<span class="kindle-cn-underline">石闾</span>
 。<span class="kindle-cn-underline">石闾</span>
 者，在<span class="kindle-cn-underline">泰山</span>
 下阯南方，方士多言此仙人之闾也，故上亲禅焉。</p>
<p>其后五年，复至<span class="kindle-cn-underline">泰山</span>
 脩封，还过祭<span class="kindle-cn-underline">常山</span>
 。<br/>
<br/>
</p>
<p>今天子所兴祠，<span class="kindle-cn-underline">泰一</span>
 、<span class="kindle-cn-underline">后土</span>
 ，三年亲郊祠，建<span class="kindle-cn-underline">汉家</span>
 封禅，五年一脩封。<span class="kindle-cn-underline">薄忌泰一</span>
 及<span class="kindle-cn-underline">三一</span>
 、<span class="kindle-cn-underline">冥羊</span>
 、<span class="kindle-cn-underline">马行</span>
 、<span class="kindle-cn-underline">赤星</span>
 ，五，<span class="kindle-cn-underline">宽舒</span>
 之祠官以岁时致礼。凡六祠，皆太祝领之。至如八神诸神，<span class="kindle-cn-underline">明年</span>
 、<span class="kindle-cn-underline">凡山</span>
 他名祠，行过则祀，去则已。方士所兴祠，各自主，其人终则已，祠官弗主。他祠皆如其故。今上封禅，其后十二岁而还，遍于<span class="kindle-cn-underline">五岳</span>
 、<span class="kindle-cn-underline">四渎</span>
 矣。而方士之候祠神人，入海求<span class="kindle-cn-underline">蓬莱</span>
 ，终无有验。而<span class="kindle-cn-underline">公孙卿</span>
 之候神者，犹以大人迹为解，无其效。天子益怠厌方士之怪迂语矣，然终羁縻弗绝，冀遇其真。自此之后，方士言祠神者弥众，然其效可睹矣。<br/>
<br/>
</p>
<p>
<span class="kindle-cn-underline">太史公</span>
 曰：余从巡祭天地诸神名山川而封禅焉。入<span class="kindle-cn-underline">寿宫</span>
 侍祠神语，究观方士祠官之言，于是退而论次自古以来用事于鬼神者，具见其表里。后有君子，得以览焉。至若俎豆珪币之详，献酬之礼，则有司存焉。</p>
</div>
</body>
</html>
