<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷八十七李斯列传第二十七</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page521"></a>
 史记卷八十七<br/>
李斯列传第二十七</h1>
<p>
<span class="kindle-cn-underline">李斯</span>
 者，<span class="kindle-cn-underline">楚上蔡</span>
 人也。年少时，为郡小吏，见吏舍厕中鼠食不洁，近人犬，数惊恐之。<span class="kindle-cn-underline">斯</span>
 入仓，观仓中鼠，食积粟，居大庑之下，不见人犬之忧。于是<span class="kindle-cn-underline">李斯</span>
 乃叹曰：“人之贤不肖譬如鼠矣，在所自处耳！”</p>
<p>乃从<span class="kindle-cn-underline">荀卿</span>
 学帝王之术。学已成，度<span class="kindle-cn-underline">楚王</span>
 不足事，而六国皆弱，无可为建功者，欲西入<span class="kindle-cn-underline">秦</span>
 。辞于<span class="kindle-cn-underline">荀卿</span>
 曰：“<span class="kindle-cn-underline">斯</span>
 闻得时无怠，今万乘方争时，游者主事。今<span class="kindle-cn-underline">秦王</span>
 欲吞天下，称帝而治，此布衣驰骛之时而游说者之秋也。处卑贱之位而计不为者，此禽鹿视肉，人面而能强行者耳。故诟莫大于卑贱，而悲莫甚于穷困。久处卑贱之位，困苦之地，非世而恶利，自托于无为，此非士之情也。故<span class="kindle-cn-underline">斯</span>
 将西说<span class="kindle-cn-underline">秦王</span>
 矣。”</p>
<p>至<span class="kindle-cn-underline">秦</span>
 ，会<span class="kindle-cn-underline">庄襄王</span>
 卒，<span class="kindle-cn-underline">李斯</span>
 乃求为<span class="kindle-cn-underline">秦</span>
 相<span class="kindle-cn-underline">文信侯吕不韦</span>
 舍人；<span class="kindle-cn-underline">不韦</span>
 贤之，任以为郎。<span class="kindle-cn-underline">李斯</span>
 因以得说，说<span class="kindle-cn-underline">秦王</span>
 曰：“胥人者，去其几也。成大功者，在因瑕衅而遂忍之。昔者<span class="kindle-cn-underline">秦穆公</span>
 之霸，终不东并六国者，何也？诸侯尚众，<span class="kindle-cn-underline">周</span>
 德未衰，故<span class="kindle-cn-underline">五伯</span>
 迭兴，更尊<span class="kindle-cn-underline">周室</span>
 。自<span class="kindle-cn-underline">秦孝公</span>
 以来，<span class="kindle-cn-underline">周室</span>
 卑微，诸侯相兼，<span class="kindle-cn-underline">关东</span>
 为六国，<span class="kindle-cn-underline">秦</span>
 之乘胜役诸侯，盖六世矣。今诸侯服<span class="kindle-cn-underline">秦</span>
 ，譬若郡县。夫以<span class="kindle-cn-underline">秦</span>
 之强，大王之贤，由灶上骚除，足以灭诸侯，成帝业，为天下一统，此万世之一时也。今怠而不急就，诸侯复强，相聚约从，虽有<span class="kindle-cn-underline">黄帝</span>
 之贤，不能并也。”<span class="kindle-cn-underline">秦王</span>
 乃拜<span class="kindle-cn-underline">斯</span>
 为长史，听其计，阴遣谋士赍持金玉以游说诸侯。诸侯名士可下以财者，厚遗结之；不肯者，利剑刺之。离其君臣之计，<span class="kindle-cn-underline">秦王</span>
 乃使其良将随其后。<span class="kindle-cn-underline">秦王</span>
 拜<span class="kindle-cn-underline">斯</span>
 为客卿。<br/>
<br/>
</p>
<p>会<span class="kindle-cn-underline">韩</span>
 人<span class="kindle-cn-underline">郑国</span>
 来间<span class="kindle-cn-underline">秦</span>
 ，以作注溉渠，已而觉。<span class="kindle-cn-underline">秦</span>
 宗室大臣皆言<span class="kindle-cn-underline">秦王</span>
 曰：“诸侯人来事<span class="kindle-cn-underline">秦</span>
 者，大抵为其主游间于<span class="kindle-cn-underline">秦</span>
 耳，请一切逐客。”<span class="kindle-cn-underline">李斯</span>
 议亦在逐中。<span class="kindle-cn-underline">斯</span>
 乃上书曰：</p>
<div class="kindle-cn-para-2em-indent">
<p>臣闻吏议逐客，窃以为过矣。昔<span class="kindle-cn-underline">缪公</span>
 求士，西取<span class="kindle-cn-underline">由余</span>
 于<span class="kindle-cn-underline">戎</span>
 ，东得<span class="kindle-cn-underline">百里奚</span>
 于<span class="kindle-cn-underline">宛</span>
 ，迎<span class="kindle-cn-underline">蹇叔</span>
 于<span class="kindle-cn-underline">宋</span>
 ，来<span class="kindle-cn-underline">丕豹</span>
 、<span class="kindle-cn-underline">公孙支</span>
 于<span class="kindle-cn-underline">晋</span>
 。此五子者，不产于<span class="kindle-cn-underline"><a id="page522"></a>
 秦</span>
 ，而<span class="kindle-cn-underline">缪公</span>
 用之，并国二十，遂霸<span class="kindle-cn-underline">西戎</span>
 。<span class="kindle-cn-underline">孝公</span>
 用<span class="kindle-cn-underline">商鞅</span>
 之法，移风易俗，民以殷盛，国以富强，百姓乐用，诸侯亲服，获<span class="kindle-cn-underline">楚</span>
 、<span class="kindle-cn-underline">魏</span>
 之师，举地千里，至今治强。<span class="kindle-cn-underline">惠王</span>
 用<span class="kindle-cn-underline">张仪</span>
 之计，拔<span class="kindle-cn-underline">三川</span>
 之地，西并<span class="kindle-cn-underline">巴</span>
 、<span class="kindle-cn-underline">蜀</span>
 ，北收<span class="kindle-cn-underline">上郡</span>
 ，南取<span class="kindle-cn-underline">汉中</span>
 ，包九夷，制<span class="kindle-cn-underline">鄢</span>
 、<span class="kindle-cn-underline">郢</span>
 ，东据<span class="kindle-cn-underline">成皋</span>
 之险，割膏腴之壤，遂散六国之从，使之西面事<span class="kindle-cn-underline">秦</span>
 ，功施到今。<span class="kindle-cn-underline">昭王</span>
 得<span class="kindle-cn-underline">范睢</span>
 ，废<span class="kindle-cn-underline">穰侯</span>
 ，逐<span class="kindle-cn-underline">华阳</span>
 ，强公室，杜私门，蚕食诸侯，使<span class="kindle-cn-underline">秦</span>
 成帝业。此四君者，皆以客之功。由此观之，客何负于<span class="kindle-cn-underline">秦</span>
 哉！向使四君却客而不内，疏士而不用，是使国无富利之实而<span class="kindle-cn-underline">秦</span>
 无强大之名也。</p>
<p>今陛下致<span class="kindle-cn-underline">昆山</span>
 之玉，有<span class="kindle-cn-underline">随</span>
 、<span class="kindle-cn-underline">和</span>
 之宝，垂明月之珠，服太阿之剑，乘纤离之马，建翠凤之旗，树灵鼍之鼓。此数宝者，<span class="kindle-cn-underline">秦</span>
 不生一焉，而陛下说之，何也？必<span class="kindle-cn-underline">秦国</span>
 之所生然后可，则是夜光之璧不饰朝廷，犀象之器不为玩好，<span class="kindle-cn-underline">郑</span>
 、<span class="kindle-cn-underline">卫</span>
 之女不充后宫，而骏良<img class="kindle-cn-inline-character" src="Image00121.jpg" alt="" />
 <img class="kindle-cn-inline-character" src="Image00118.jpg" alt="" />
 不实外厩，<span class="kindle-cn-underline">江南</span>
 金锡不为用，<span class="kindle-cn-underline">西蜀</span>
 丹青不为采。所以饰后宫、充下陈、娱心意、说耳目者，必出于<span class="kindle-cn-underline">秦</span>
 然后可，则是<span class="kindle-cn-underline">宛</span>
 珠之簪，傅玑之珥，阿缟之衣，锦绣之饰不进于前，而随俗雅化佳冶窈窕<span class="kindle-cn-underline">赵</span>
 女不立于侧也。夫击瓮叩缶弹筝搏髀，而歌呼呜呜快耳者，真<span class="kindle-cn-underline">秦</span>
 之声也；<span class="kindle-cn-quxian">郑</span>
 、<span class="kindle-cn-quxian">卫</span>
 、<span class="kindle-cn-quxian">桑间</span>
 、<span class="kindle-cn-quxian">昭</span>
 、<span class="kindle-cn-quxian">虞</span>
 、<span class="kindle-cn-quxian">武</span>
 、<span class="kindle-cn-quxian">象</span>
 者，异国之乐也。今弃击瓮叩缶而就<span class="kindle-cn-quxian">郑卫</span>
 ，退弹筝而取<span class="kindle-cn-quxian">昭虞</span>
 ，若是者何也？快意当前，适观而已矣。今取人则不然。不问可否，不论曲直，非<span class="kindle-cn-underline">秦</span>
 者去，为客者逐。然则是所重者在乎色乐珠玉，而所轻者在乎人民也。此非所以跨海内制诸侯之术也。</p>
<p>臣闻地广者粟多，国大者人众，兵强则士勇。是以<span class="kindle-cn-underline">太山</span>
 不让土壤，故能成其大；河海不择细流，故能就其深；王者不却众庶，故能明其德。是以地无四方，民无异国，四时充美，鬼神降福，此<span class="kindle-cn-underline">五帝</span>
 、<span class="kindle-cn-underline">三王</span>
 之所以无敌也。今乃弃黔首以资敌国，却宾客以业诸侯，使天下之士退而不敢西向，裹足不入<span class="kindle-cn-underline">秦</span>
 ，此所谓“藉寇兵而赍盗粮”者也。</p>
<p>夫物不产于<span class="kindle-cn-underline">秦</span>
 ，可宝者多；士不产于<span class="kindle-cn-underline">秦</span>
 ，而愿忠者众。今逐客以资敌国，损民以益仇，内自虚而外树怨于诸侯，求国无危，不可得也。</p>
</div>
<p>
<span class="kindle-cn-underline">秦王</span>
 乃除逐客之令，复<span class="kindle-cn-underline">李斯</span>
 官，卒用其计谋。官至廷尉。二十馀年，竞并天下，尊主为皇帝，以<span class="kindle-cn-underline">斯</span>
 为丞相。夷郡县城，销其兵刃，示不复用。使<span class="kindle-cn-underline">秦</span>
 无尺土之封，不立子弟为王、功臣为诸侯者，使后无战攻之患。<br/>
<br/>
</p>
<p>
<span class="kindle-cn-underline">始皇</span>
 三十四年，置酒<span class="kindle-cn-underline">咸阳宫</span>
 ，博士仆射<span class="kindle-cn-underline">周青臣</span>
 等颂称<span class="kindle-cn-underline">始皇</span>
 威德。<span class="kindle-cn-underline">齐</span>
 人<span class="kindle-cn-underline">淳于越</span>
 进谏曰：“臣闻之，<span class="kindle-cn-underline">殷周</span>
 之王千馀岁，封子弟功臣自为支辅。今陛下<a id="page523"></a>
 有海内，而子弟为匹夫，卒有<span class="kindle-cn-underline">田常</span>
 、六卿之患，臣无辅弼，何以相救哉？事不师古而能长久者，非所闻也。今<span class="kindle-cn-underline">青臣</span>
 等又面谀以重陛下过，非忠臣也。”<span class="kindle-cn-underline">始皇</span>
 下其议丞相。丞相谬其说，绌其辞，乃上书曰：“古者天下散乱，莫能相一，是以诸侯并作，语皆道古以害今，饰虚言以乱实，人善其所私学，以非上所建立。今陛下并有天下，别白黑而定一尊；而私学乃相与非法教之制，闻令下，即各以其私学议之，入则心非，出则巷议，非主以为名，异趣以为高，率群下以造谤。如此不禁，则主势降乎上，党与成乎下。禁之便。臣请诸有文学<span class="kindle-cn-quxian">诗书</span>
 百家语者，蠲除去之。令到满三十日弗去，黥为城旦。所不去者，医药卜筮种树之书。若有欲学者，以吏为师。”<span class="kindle-cn-underline">始皇</span>
 可其议，收去<span class="kindle-cn-quxian">诗书</span>
 百家之语以愚百姓，使天下无以古非今。明法度，定律令，皆以<span class="kindle-cn-underline">始皇</span>
 起。同文书。治离宫别馆，周遍天下。明年，又巡狩，外攘四夷，<span class="kindle-cn-underline">斯</span>
 皆有力焉。<br/>
<br/>
</p>
<p>
<span class="kindle-cn-underline">斯</span>
 长男<span class="kindle-cn-underline">由</span>
 为<span class="kindle-cn-underline">三川</span>
 守，诸男皆尚<span class="kindle-cn-underline">秦</span>
 公主，女悉嫁<span class="kindle-cn-underline">秦</span>
 诸公子。<span class="kindle-cn-underline">三川</span>
 守<span class="kindle-cn-underline">李由</span>
 告归<span class="kindle-cn-underline">咸阳</span>
 ，<span class="kindle-cn-underline">李斯</span>
 置酒于家，百官长皆前为寿，门廷车骑以千数。<span class="kindle-cn-underline">李斯</span>
 喟然而叹曰：“嗟乎！吾闻之<span class="kindle-cn-underline">荀卿</span>
 曰‘物禁大盛’。夫<span class="kindle-cn-underline">斯</span>
 乃<span class="kindle-cn-underline">上蔡</span>
 布衣，闾巷之黔首，上不知其驽下，遂擢至此。当今人臣之位无居臣上者，可谓富贵极矣。物极则衰，吾未知所税驾也！”<br/>
<br/>
</p>
<p>
<span class="kindle-cn-underline">始皇</span>
 三十七年十月，行出游<span class="kindle-cn-underline">会稽</span>
 ，并海上，北抵<span class="kindle-cn-underline">琅邪</span>
 。丞相<span class="kindle-cn-underline">斯</span>
 、中车府令<span class="kindle-cn-underline">赵高</span>
 兼行符玺令事，皆从。<span class="kindle-cn-underline">始皇</span>
 有二十馀子，长子<span class="kindle-cn-underline">扶苏</span>
 以数直谏上，上使监兵<span class="kindle-cn-underline">上郡</span>
 ，<span class="kindle-cn-underline">蒙恬</span>
 为将。少子<span class="kindle-cn-underline">胡亥</span>
 爱，请从，上许之。馀子莫从。</p>
<p>其年七月，<span class="kindle-cn-underline">始皇帝</span>
 至<span class="kindle-cn-underline">沙丘</span>
 ，病甚，令<span class="kindle-cn-underline">赵高</span>
 为书赐<span class="kindle-cn-underline">公子扶苏</span>
 曰：“以兵属<span class="kindle-cn-underline">蒙恬</span>
 ，与丧会<span class="kindle-cn-underline">咸阳</span>
 而葬。”书已封，未授使者，<span class="kindle-cn-underline">始皇</span>
 崩。书及玺皆在<span class="kindle-cn-underline">赵高</span>
 所，独子<span class="kindle-cn-underline">胡亥</span>
 、丞相<span class="kindle-cn-underline">李斯</span>
 、<span class="kindle-cn-underline">赵高</span>
 及幸宦者五六人知<span class="kindle-cn-underline">始皇</span>
 崩，馀群臣皆莫知也。<span class="kindle-cn-underline">李斯</span>
 以为上在外崩，无真太子，故秘之。置<span class="kindle-cn-underline">始皇</span>
 居辒辌车中，百官奏事上食如故，宦者辄从辒辌车中可诸奏事。</p>
<p>
<span class="kindle-cn-underline">赵高</span>
 因留所赐<span class="kindle-cn-underline">扶苏</span>
 玺书，而谓<span class="kindle-cn-underline">公子胡亥</span>
 曰：“上崩，无诏封王诸子而独赐长子书。长子至，即立为皇帝，而子无尺寸之地，为之奈何？”<span class="kindle-cn-underline">胡亥</span>
 曰：“固也。吾闻之，明君知臣，明父知子。父捐命，不封诸子，何可言者！”<span class="kindle-cn-underline">赵高</span>
 曰：“不然。方今天下之权，存亡在子与<span class="kindle-cn-underline">高</span>
 及丞相耳，愿子图之。且夫臣人与见臣于人，制人与见制于人，岂可同日道哉！”<span class="kindle-cn-underline">胡亥</span>
 曰：“废兄而立弟，是不义也；不奉父诏而畏死，是不孝也；能薄而材谫，强因人之功，是不能<a id="page524"></a>
 也。三者逆德，天下不服，身殆倾危，社稷不血食。”<span class="kindle-cn-underline">高</span>
 曰：“臣闻<span class="kindle-cn-underline">汤</span>
 、<span class="kindle-cn-underline">武</span>
 杀其主，天下称义焉，不为不忠。<span class="kindle-cn-underline">卫君</span>
 杀其父，而<span class="kindle-cn-underline">卫国</span>
 载其德，<span class="kindle-cn-underline">孔子</span>
 著之，不为不孝。夫大行不小谨，盛德不辞让，乡曲各有宜而百官不同功。故顾小而忘大，后必有害；狐疑犹豫，后必有悔。断而敢行，鬼神避之，后有成功。愿子遂之！”<span class="kindle-cn-underline">胡亥</span>
 喟然叹曰：“今大行未发，丧礼未终，岂宜以此事干丞相哉！”<span class="kindle-cn-underline">赵高</span>
 曰：“时乎时乎，间不及谋！赢粮跃马，唯恐后时！”</p>
<p>
<span class="kindle-cn-underline">胡亥</span>
 既然<span class="kindle-cn-underline">高</span>
 之言，<span class="kindle-cn-underline">高</span>
 曰：“不与丞相谋，恐事不能成，臣请为子与丞相谋之。”<span class="kindle-cn-underline">高</span>
 乃谓丞相<span class="kindle-cn-underline">斯</span>
 曰：“上崩，赐长子书，与丧会<span class="kindle-cn-underline">咸阳</span>
 而立为嗣。书未行，今上崩，未有知者也。所赐长子书及符玺皆在<span class="kindle-cn-underline">胡亥</span>
 所，定太子在君侯与<span class="kindle-cn-underline">高</span>
 之口耳。事将何如？”<span class="kindle-cn-underline">斯</span>
 曰：“安得亡国之言！此非人臣所当议也！”<span class="kindle-cn-underline">高</span>
 曰：“君侯自料能孰与<span class="kindle-cn-underline">蒙恬</span>
 ？功高孰与<span class="kindle-cn-underline">蒙恬</span>
 ？谋远不失孰与<span class="kindle-cn-underline">蒙恬</span>
 ？无怨于天下孰与<span class="kindle-cn-underline">蒙恬</span>
 ？长子旧而信之孰与<span class="kindle-cn-underline">蒙恬</span>
 ？”<span class="kindle-cn-underline">斯</span>
 曰：“此五者皆不及<span class="kindle-cn-underline">蒙恬</span>
 ，而君责之何深也？”<span class="kindle-cn-underline">高</span>
 曰：“<span class="kindle-cn-underline">高</span>
 固内官之厮役也，幸得以刀笔之文进入<span class="kindle-cn-underline">秦</span>
 宫，管事二十馀年，未尝见<span class="kindle-cn-underline">秦</span>
 免罢丞相功臣有封及二世者也，卒皆以诛亡。皇帝二十馀子，皆君之所知。长子刚毅而武勇，信人而奋士，即位必用<span class="kindle-cn-underline">蒙恬</span>
 为丞相，君侯终不怀通侯之印归于乡里，明矣。<span class="kindle-cn-underline">高</span>
 受诏教习<span class="kindle-cn-underline">胡亥</span>
 ，使学以法事数年矣，未尝见过失。慈仁笃厚，轻财重士，辩于心而诎于口，尽礼敬士，<span class="kindle-cn-underline">秦</span>
 之诸子未有及此者，可以为嗣。君计而定之。”<span class="kindle-cn-underline">斯</span>
 曰：“君其反位！<span class="kindle-cn-underline">斯</span>
 奉主之诏，听天之命，何虑之可定也？”<span class="kindle-cn-underline">高</span>
 曰：“安可危也，危可安也。安危不定，何以贵圣？”<span class="kindle-cn-underline">斯</span>
 曰：“<span class="kindle-cn-underline">斯</span>
 ，<span class="kindle-cn-underline">上蔡</span>
 闾巷布衣也，上幸擢为丞相，封为通侯，子孙皆至尊位重禄者，故将以存亡安危属臣也。岂可负哉！夫忠臣不避死而庶几，孝子不勤劳而见危，人臣各守其职而已矣。君其勿复言，将令<span class="kindle-cn-underline">斯</span>
 得罪。”<span class="kindle-cn-underline">高</span>
 曰：“盖闻圣人迁徙无常，就变而从时，见末而知本，观指而睹归。物固有之，安得常法哉！方今天下之权命悬于<span class="kindle-cn-underline">胡亥</span>
 ，<span class="kindle-cn-underline">高</span>
 能得志焉。且夫从外制中谓之惑，从下制上谓之贼。故秋霜降者草花落，水摇动者万物作，此必然之效也。君何见之晚？”<span class="kindle-cn-underline">斯</span>
 曰：“吾闻<span class="kindle-cn-underline">晋</span>
 易太子，三世不安；<span class="kindle-cn-underline">齐桓</span>
 兄弟争位，身死为戮；<span class="kindle-cn-underline">纣</span>
 杀亲戚，不听谏者，国为丘墟，遂危社稷：三者逆天，宗庙不血食。<span class="kindle-cn-underline">斯</span>
 其犹人哉，安足为谋！”<span class="kindle-cn-underline">高</span>
 曰：“上下合同，可以长久；中外若一，事无表里。君听臣之计，即长有封侯，世世称孤，必有乔松之寿，<span class="kindle-cn-underline">孔</span>
 、<span class="kindle-cn-underline">墨</span>
 之智。今释此而不从，祸及子孙，足以为寒心。善者因祸为福，君何处焉？”<span class="kindle-cn-underline">斯</span>
 乃仰天而叹，垂泪太息曰：“嗟乎！独遭乱世，既以不能死，安托命哉！”于是<span class="kindle-cn-underline">斯</span>
 乃听<span class="kindle-cn-underline">高</span>
 。<span class="kindle-cn-underline">高</span>
 乃报<span class="kindle-cn-underline">胡亥</span>
 曰：“臣请奉太子之明命以报丞相，丞相<span class="kindle-cn-underline">斯</span>
 敢不奉令！”</p>
<p><a id="page525"></a>
 于是乃相与谋，诈为受<span class="kindle-cn-underline">始皇</span>
 诏丞相，立子<span class="kindle-cn-underline">胡亥</span>
 为太子。更为书赐长子<span class="kindle-cn-underline">扶苏</span>
 曰：“朕巡天下，祷祠名山诸神以延寿命。今<span class="kindle-cn-underline">扶苏</span>
 与将军<span class="kindle-cn-underline">蒙恬</span>
 将师数十万以屯边，十有馀年矣，不能进而前，士卒多耗，无尺寸之功，乃反数上书直言诽谤我所为，以不得罢归为太子，日夜怨望。<span class="kindle-cn-underline">扶苏</span>
 为人子不孝，其赐剑以自裁！将军<span class="kindle-cn-underline">恬</span>
 与<span class="kindle-cn-underline">扶苏</span>
 居外，不匡正，宜知其谋。为人臣不忠，其赐死，以兵属裨将<span class="kindle-cn-underline">王离</span>
 。”封其书以皇帝玺，遣<span class="kindle-cn-underline">胡亥</span>
 客奉书赐<span class="kindle-cn-underline">扶苏</span>
 于<span class="kindle-cn-underline">上郡</span>
 。</p>
<p>使者至，发书，<span class="kindle-cn-underline">扶苏</span>
 泣，入内舍，欲自杀。<span class="kindle-cn-underline">蒙恬</span>
 止<span class="kindle-cn-underline">扶苏</span>
 曰：“陛下居外，未立太子，使臣将三十万众守边，公子为监，此天下重任也。今一使者来，即自杀，安知其非诈？请复请，复请而后死，未暮也。”使者数趣之。<span class="kindle-cn-underline">扶苏</span>
 为人仁，谓<span class="kindle-cn-underline">蒙恬</span>
 曰：“父而赐子死，尚安复请！”即自杀。<span class="kindle-cn-underline">蒙恬</span>
 不肯死，使者即以属吏，系于<span class="kindle-cn-underline">阳周</span>
 。</p>
<p>使者还报，<span class="kindle-cn-underline">胡亥</span>
 、<span class="kindle-cn-underline">斯</span>
 、<span class="kindle-cn-underline">高</span>
 大喜。至<span class="kindle-cn-underline">咸阳</span>
 ，发丧，太子立为<span class="kindle-cn-underline">二世皇帝</span>
 。以<span class="kindle-cn-underline">赵高</span>
 为郎中令，常侍中用事。<br/>
<br/>
</p>
<p>
<span class="kindle-cn-underline">二世</span>
 燕居，乃召<span class="kindle-cn-underline">高</span>
 与谋事，谓曰：“夫人生居世间也，譬犹骋六骥过决隙也。吾既已临天下矣，欲悉耳目之所好，穷心志之所乐，以安宗庙而乐万姓，长有天下，终吾年寿，其道可乎？”<span class="kindle-cn-underline">高</span>
 曰：“此贤主之所能行也，而昏乱主之所禁也。臣请言之，不敢避斧钺之诛，愿陛下少留意焉。夫<span class="kindle-cn-underline">沙丘</span>
 之谋，诸公子及大臣皆疑焉，而诸公子尽帝兄，大臣又先帝之所置也。今陛下初立，此其属意怏怏皆不服，恐为变。且<span class="kindle-cn-underline">蒙恬</span>
 已死，<span class="kindle-cn-underline">蒙毅</span>
 将兵居外，臣战战栗栗，唯恐不终。且陛下安得为此乐乎？”<span class="kindle-cn-underline">二世</span>
 曰：“为之奈何？”<span class="kindle-cn-underline">赵高</span>
 曰：“严法而刻刑，令有罪者相坐诛，至收族，灭大臣而远骨肉；贫者富之，贱者贵之。盖除去先帝之故臣，更置陛下之所亲信者近之。此则阴德归陛下，害除而奸谋塞，群臣莫不被润泽，蒙厚德，陛下则高枕肆志宠乐矣。计莫出于此。”<span class="kindle-cn-underline">二世</span>
 然<span class="kindle-cn-underline">高</span>
 之言，乃更为法律。于是群臣诸公子有罪，辄下<span class="kindle-cn-underline">高</span>
 ，令鞠治之。杀大臣<span class="kindle-cn-underline">蒙毅</span>
 等，公子十二人僇死<span class="kindle-cn-underline">咸阳</span>
 市，十公主矺死于<span class="kindle-cn-underline">杜</span>
 ，财物入于县官，相连坐者不可胜数。</p>
<p>
<span class="kindle-cn-underline">公子高</span>
 欲奔，恐收族，乃上书曰：“先帝无恙时，臣入则赐食，出则乘舆。御府之衣，臣得赐之；中厩之宝马，臣得赐之。臣当从死而不能，为人子不孝，为人臣不忠。不忠者无名以立于世，臣请从死，愿葬<span class="kindle-cn-underline">郦山</span>
 之足。唯上幸哀怜之。”书上，<span class="kindle-cn-underline">胡亥</span>
 大说，召<span class="kindle-cn-underline">赵高</span>
 而示之，曰：“此可谓急乎？”<span class="kindle-cn-underline">赵高</span>
 曰：“人臣当忧死而不暇，何变之得谋！”<span class="kindle-cn-underline">胡亥</span>
 可其书，赐钱十万以葬。</p>
<p>法令诛罚日益刻深，群臣人人自危，欲畔者众。又作<span class="kindle-cn-underline">阿房之宫</span>
 ，治直<a id="page526"></a>
 道、驰道，赋敛愈重，戍徭无已。于是<span class="kindle-cn-underline">楚</span>
 戍卒<span class="kindle-cn-underline">陈胜</span>
 、<span class="kindle-cn-underline">吴广</span>
 等乃作乱，起于<span class="kindle-cn-underline">山</span>
 东，杰俊相立，自置为侯王，叛<span class="kindle-cn-underline">秦</span>
 ，兵至<span class="kindle-cn-underline">鸿门</span>
 而却。<span class="kindle-cn-underline">李斯</span>
 数欲请间谏，二世不许。而<span class="kindle-cn-underline">二世</span>
 责问<span class="kindle-cn-underline">李斯</span>
 曰：“吾有私议而有所闻于<span class="kindle-cn-underline">韩子</span>
 也，曰‘<span class="kindle-cn-underline">尧</span>
 之有天下也，堂高三尺，采椽不斲，茅茨不翦，虽逆旅之宿不勤于此矣。冬日鹿裘，夏日葛衣，粢粝之食，藜藿之羹，饭土匦，啜土铡，虽监门之养不觳于此矣。<span class="kindle-cn-underline">禹</span>
 凿<span class="kindle-cn-underline">龙门</span>
 ，通<span class="kindle-cn-underline">大夏</span>
 ，疏九河，曲九防，决淳水致之海，而股无胈，胫无毛，手足胼胝，面目黎黑，遂以死于外，葬于<span class="kindle-cn-underline">会稽</span>
 ，臣虏之劳不烈于此矣’。然则夫所贵于有天下者，岂欲苦形劳神，身处逆旅之宿，口食监门之养，手持臣虏之作哉？此不肖人之所勉也，非贤者之所务也。彼贤人之有天下也，专用天下适己而已矣，此所以贵于有天下也。夫所谓贤人者，必能安天下而治万民，今身且不能利，将恶能治天下哉！故吾愿赐志广欲，长享天下而无害，为之奈何？”<span class="kindle-cn-underline">李斯</span>
 子<span class="kindle-cn-underline">由</span>
 为<span class="kindle-cn-underline">三川</span>
 守，群盗<span class="kindle-cn-underline">吴广</span>
 等西略地，过去弗能禁。<span class="kindle-cn-underline">章邯</span>
 以破逐<span class="kindle-cn-underline">广</span>
 等兵，使者覆案<span class="kindle-cn-underline">三川</span>
 相属，诮让<span class="kindle-cn-underline">斯</span>
 居三公位，如何令盗如此。<span class="kindle-cn-underline">李斯</span>
 恐惧，重爵禄，不知所出，乃阿<span class="kindle-cn-underline">二世</span>
 意欲求容，以书对曰：</p>
<div class="kindle-cn-para-2em-indent">
<p>夫贤主者，必且能全道而行督责之术者也。督责之，则臣不敢不竭能以徇其主矣。此臣主之分定，上下之义明，则天下贤不肖莫敢不尽力竭任以徇其君矣。是故主独制于天下而无所制也，能穷乐之极矣。贤明之主也，可不察焉！</p>
<p>故<span class="kindle-cn-underline">申子</span>
 曰“有天下而不恣睢，命之曰以天下为桎梏”者，无他焉，不能督责，而顾以其身劳于天下之民，若<span class="kindle-cn-underline">尧</span>
 、<span class="kindle-cn-underline">禹</span>
 然，故谓之“桎梏”也。夫不能修<span class="kindle-cn-underline">申</span>
 、<span class="kindle-cn-underline">韩</span>
 之明术，行督责之道，专以天下自适也，而徒务苦形劳神，以身徇百姓，则是黔首之役，非畜天下者也，何足贵哉！夫以人徇己，则己贵而人贱；以己徇人，则己贱而人贵。故徇人者贱，而人所徇者贵，自古及今，未有不然者也。凡古之所为尊贤者，为其贵也；而所为恶不肖者，为其贱也。而<span class="kindle-cn-underline">尧</span>
 、<span class="kindle-cn-underline">禹</span>
 以身徇天下者也，因随而尊之，则亦失所为尊贤之心矣夫！可谓大缪矣。谓之为“桎梏”，不亦宜乎？不能督责之过也。</p>
<p>故<span class="kindle-cn-underline">韩子</span>
 曰“慈母有败子而严家无格虏”者，何也？则能罚之加焉必也。故<span class="kindle-cn-underline">商君</span>
 之法，刑弃灰于道者。夫弃灰，薄罪也，而被刑，重罚也。彼唯明主为能深督轻罪。夫罪轻且督深，而况有重罪乎？故民不敢犯也。是故<span class="kindle-cn-underline">韩子</span>
 曰“布帛寻常，庸人不释，铄金百溢，<span class="kindle-cn-underline">盗跖</span>
 不搏”者，非庸人之心重，寻常之利深，而<span class="kindle-cn-underline">盗跖</span>
 之欲浅也；又不以<span class="kindle-cn-underline">盗跖</span>
 之行，为轻百镒之重也，搏必随手刑，则<span class="kindle-cn-underline">盗跖</span>
 不搏百镒；而罚不必行也，则庸<a id="page527"></a>
 人不释寻常。是故城高五丈，而<span class="kindle-cn-underline">楼季</span>
 不轻犯也；<span class="kindle-cn-underline">泰山</span>
 之高百仞，而跛样牧其上。夫<span class="kindle-cn-underline">楼季</span>
 也而难五丈之限，岂跛<img class="kindle-cn-inline-character" src="Image00122.jpg" alt="" />
 也而易百仞之高哉？峭堑之势异也。明主圣王之所以能久处尊位，长执重势，而独擅天下之利者，非有异道也，能独断而审督责，必深罚，故天下不敢犯也。今不务所以不犯，而事慈母之所以败子也，则亦不察于圣人之论矣。夫不能行圣人之术，则舍为天下役何事哉？可不哀邪！</p>
<p>且夫俭节仁义之人立于朝，则荒肆之乐辍矣；谏说论理之臣闲于侧，则流漫之志屈矣；烈士死节之行显于世，则淫康之虞废矣。故明主能外此三者，而独操主术以制听从之臣，而修其明法，故身尊而势重也。凡贤主者，必将能拂世磨俗，而废其所恶，立其所欲，故生则有尊重之势，死则有贤明之谥也。是以明君独断，故权不在臣也。然后能灭仁义之途，掩驰说之口，困烈士之行，塞聪掩明，内独视听，故外不可倾以仁义烈士之行，而内不可夺以谏说忿争之辩。故能荦然独行恣睢之心而莫之敢逆。若此然后可谓能明<span class="kindle-cn-underline">申</span>
 、<span class="kindle-cn-underline">韩</span>
 之术，而修<span class="kindle-cn-underline">商君</span>
 之法。法修术明而天下乱者，未之闻也，故曰“王道约而易操”也。唯明主为能行之。若此则谓督责之诚则臣无邪，臣无邪则天下安，天下安则主严尊，主严尊则督责必，督责必则所求得，所求得则国家富，国家富则君乐丰。故督责之术设，则所欲无不得矣。群臣百姓救过不给，何变之敢图？若此则帝道备，而可谓能明君臣之术矣。虽<span class="kindle-cn-underline">申</span>
 、<span class="kindle-cn-underline">韩</span>
 复生，不能加也。</p>
</div>
<p>书奏，<span class="kindle-cn-underline">二世</span>
 悦。于是行督责益严，税民深者为明吏。<span class="kindle-cn-underline">二世</span>
 曰：“若此则可谓能督责矣。”刑者相半于道，而死人日成积于市。杀人众者为忠臣。<span class="kindle-cn-underline">二世</span>
 曰：“若此则可谓能督责矣。”<br/>
<br/>
</p>
<p>初，<span class="kindle-cn-underline">赵高</span>
 为郎中令，所杀及报私怨众多，恐大臣入朝奏事毁恶之，乃说<span class="kindle-cn-underline">二世</span>
 曰：“天子所以贵者，但以闻声，群臣莫得见其面，故号曰‘朕’。且陛下富于春秋，未必尽通诸事，今坐朝廷，谴举有不当者，则见短于大臣，非所以示神明于天下也。且陛下深拱禁中，与臣及侍中习法者待事，事来有以揆之。如此，则大臣不敢奏疑事，天下称圣主矣。”<span class="kindle-cn-underline">二世</span>
 用其计，乃不坐朝廷见大臣，居禁中。<span class="kindle-cn-underline">赵高</span>
 常侍中用事，事皆决于<span class="kindle-cn-underline">赵高</span>
 。</p>
<p>
<span class="kindle-cn-underline">高</span>
 闻<span class="kindle-cn-underline">李斯</span>
 以为言，乃见丞相曰：“<span class="kindle-cn-underline">关东</span>
 群盗多，今上急益发徭治<span class="kindle-cn-underline">阿房宫</span>
 ，聚狗马无用之物。臣欲谏，为位贱。此真君侯之事，君何不谏？”<span class="kindle-cn-underline">李斯</span>
 曰：“固也，吾欲言之久矣。今时上不坐朝廷，上居深宫，吾有所言者，不可<a id="page528"></a>
 传也，欲见无闲。”<span class="kindle-cn-underline">赵高</span>
 谓曰：“君诚能谏，请为君候上闲语君。”于是<span class="kindle-cn-underline">赵高</span>
 待<span class="kindle-cn-underline">二世</span>
 方燕乐，妇女居前，使人告丞相：“上方闲，可奏事。”丞相至宫门上谒，如此者三。<span class="kindle-cn-underline">二世</span>
 怒曰：“吾常多闲日，丞相不来。吾方燕私，丞相辄来请事。丞相岂少我哉？且固我哉？”<span class="kindle-cn-underline">赵高</span>
 因曰：“如此殆矣！夫<span class="kindle-cn-underline">沙丘</span>
 之谋，丞相与焉。今陛下已立为帝，而丞相贵不益，此其意亦望裂地而王矣。且陛下不问臣，臣不敢言。丞相长男<span class="kindle-cn-underline">李由</span>
 为<span class="kindle-cn-underline">三川</span>
 守，<span class="kindle-cn-underline">楚</span>
 盗<span class="kindle-cn-underline">陈胜</span>
 等皆丞相傍县之子，以故<span class="kindle-cn-underline">楚</span>
 盗公行，过<span class="kindle-cn-underline">三川</span>
 ，城守不肯击。<span class="kindle-cn-underline">高</span>
 闻其文书相往来，未得其审，故未敢以闻。且丞相居外，权重于陛下。”<span class="kindle-cn-underline">二世</span>
 以为然。欲案丞相，恐其不审，乃使人案验<span class="kindle-cn-underline">三川</span>
 守与盗通状。<span class="kindle-cn-underline">李斯</span>
 闻之。</p>
<p>是时<span class="kindle-cn-underline">二世</span>
 在<span class="kindle-cn-underline">甘泉</span>
 ，方作角抵优俳之观。<span class="kindle-cn-underline">李斯</span>
 不得见，因上书言<span class="kindle-cn-underline">赵高</span>
 之短曰：“臣闻之，臣疑其君，无不危国；妾疑其夫，无不危家。今有大臣于陛下擅利擅害，与陛下无异，此甚不便。昔者<span class="kindle-cn-underline">司城子罕</span>
 相<span class="kindle-cn-underline">宋</span>
 ，身行刑罚，以威行之，期年遂劫其君。<span class="kindle-cn-underline">田常</span>
 为<span class="kindle-cn-underline">简公</span>
 臣，爵列无敌于国，私家之富与公家均，布惠施德，下得百姓，上得群臣，阴取<span class="kindle-cn-underline">齐国</span>
 ，杀<span class="kindle-cn-underline">宰予</span>
 于庭，即弑<span class="kindle-cn-underline">简公</span>
 于朝，遂有<span class="kindle-cn-underline">齐国</span>
 。此天下所明知也。今<span class="kindle-cn-underline">高</span>
 有邪佚之志，危反之行，如<span class="kindle-cn-underline">子罕</span>
 相<span class="kindle-cn-underline">宋</span>
 也；私家之富，若<span class="kindle-cn-underline">田氏</span>
 之于<span class="kindle-cn-underline">齐</span>
 也。兼行<span class="kindle-cn-underline">田常</span>
 、<span class="kindle-cn-underline">子罕</span>
 之逆道而劫陛下之威信，其志若<span class="kindle-cn-underline">韩玘</span>
 为<span class="kindle-cn-underline">韩安</span>
 相也。陛下不图，臣恐其为变也。”<span class="kindle-cn-underline">二世</span>
 曰：“何哉？夫<span class="kindle-cn-underline">高</span>
 ，故宦人也，然不为安肆志，不以危易心，洁行修善，自使至此，以忠得进，以信守位，朕实贤之，而君疑之，何也？且朕少失先人，无所识知，不习治民，而君又老，恐与天下绝矣。朕非属<span class="kindle-cn-underline">赵君</span>
 ，当谁任哉？且<span class="kindle-cn-underline">赵君</span>
 为人精廉强力，下知人情，上能适朕，君其勿疑。”<span class="kindle-cn-underline">李斯</span>
 曰：“不然。夫<span class="kindle-cn-underline">高</span>
 ，故贱人也，无识于理，贪欲无厌，求利不止，列势次主，求欲无穷，臣故曰殆。”<span class="kindle-cn-underline">二世</span>
 已前信<span class="kindle-cn-underline">赵高</span>
 ，恐<span class="kindle-cn-underline">李斯</span>
 杀之，乃私告<span class="kindle-cn-underline">赵高</span>
 。<span class="kindle-cn-underline">高</span>
 曰：“丞相所患者独<span class="kindle-cn-underline">高</span>
 ，<span class="kindle-cn-underline">高</span>
 已死，丞相即欲为<span class="kindle-cn-underline">田常</span>
 所为。”于是<span class="kindle-cn-underline">二世</span>
 曰：“其以<span class="kindle-cn-underline">李斯</span>
 属郎中令！”</p>
<p>
<span class="kindle-cn-underline">赵高</span>
 案治<span class="kindle-cn-underline">李斯</span>
 。<span class="kindle-cn-underline">李斯</span>
 拘执束缚，居囹圄中，仰天而叹曰：“嗟乎，悲夫！不道之君，何可为计哉！昔者<span class="kindle-cn-underline">桀</span>
 杀<span class="kindle-cn-underline">关龙逢</span>
 ，<span class="kindle-cn-underline">纣</span>
 杀<span class="kindle-cn-underline">王子比干</span>
 ，<span class="kindle-cn-underline">吴王夫差</span>
 杀<span class="kindle-cn-underline">伍子胥</span>
 。此三臣者，岂不忠哉，然而不免于死，身死而所忠者非也。今吾智不及三子，而<span class="kindle-cn-underline">二世</span>
 之无道过于<span class="kindle-cn-underline">桀</span>
 、<span class="kindle-cn-underline">纣</span>
 、<span class="kindle-cn-underline">夫差</span>
 ，吾以忠死，宜矣。且<span class="kindle-cn-underline">二世</span>
 之治岂不乱哉！日者夷其兄弟而自立也，杀忠臣而贵贱人，作为<span class="kindle-cn-underline">阿房</span>
 之宫，赋敛天下。吾非不谏也，而不吾听也。凡古圣王，饮食有节，车器有数，宫室有度，出令造事，加费而无益于民利者禁，故能长久治安。今行逆于昆弟，不顾其咎；侵杀忠臣，不思其殃；大为宫室，厚赋天下，不爱其费：三者已行，天下不听。今反者已有天下之半矣，而心尚未寤也，而以<span class="kindle-cn-underline">赵高</span>
 为佐，吾<a id="page529"></a>
 必见寇至<span class="kindle-cn-underline">咸阳</span>
 ，麋鹿游于朝也。”</p>
<p>于是<span class="kindle-cn-underline">二世</span>
 乃使<span class="kindle-cn-underline">高</span>
 案丞相狱，治罪，责<span class="kindle-cn-underline">斯</span>
 与子<span class="kindle-cn-underline">由</span>
 谋反状，皆收捕宗族宾客。<span class="kindle-cn-underline">赵高</span>
 治<span class="kindle-cn-underline">斯</span>
 ，榜掠千馀，不胜痛，自诬服。<span class="kindle-cn-underline">斯</span>
 所以不死者，自负其辩，有功，实无反心，幸得上书自陈，幸<span class="kindle-cn-underline">二世</span>
 之悟而赦之。<span class="kindle-cn-underline">李斯</span>
 乃从狱中上书曰：“臣为丞相，治民三十馀年矣。逮<span class="kindle-cn-underline">秦</span>
 地之狭隘。先王之时<span class="kindle-cn-underline">秦</span>
 地不过千里，兵数十万。臣尽薄材，谨奉法令，阴行谋臣，资之金玉，使游说诸侯，阴修甲兵，饰政教，官斗士，尊功臣，盛其爵禄，故终以胁<span class="kindle-cn-underline">韩</span>
 弱<span class="kindle-cn-underline">魏</span>
 ，破<span class="kindle-cn-underline">燕</span>
 、<span class="kindle-cn-underline">赵</span>
 ，夷<span class="kindle-cn-underline">齐</span>
 、<span class="kindle-cn-underline">楚</span>
 ，卒兼六国，虏其王，立<span class="kindle-cn-underline">秦</span>
 为天子。罪一矣。地非不广，又北逐<span class="kindle-cn-underline">胡</span>
 、<span class="kindle-cn-underline">貉</span>
 ，南定<span class="kindle-cn-underline">百越</span>
 ，以见<span class="kindle-cn-underline">秦</span>
 之强。罪二矣。尊大臣，盛其爵位，以固其亲。罪三矣。立社稷，修宗庙，以明主之贤。罪四矣。更克画，平斗斛度量，文章布之天下，以树<span class="kindle-cn-underline">秦</span>
 之名。罪五矣。治驰道，兴游观，以见主之得意。罪六矣。缓刑罚，薄赋敛，以遂主得众之心，万民戴主，死而不忘。罪七矣。若<span class="kindle-cn-underline">斯</span>
 之为臣者，罪足以死固久矣。上幸尽其能力，乃得至今，愿陛下察之！”书上，<span class="kindle-cn-underline">赵高</span>
 使吏弃去不奏，曰：“囚安得上书！”</p>
<p>
<span class="kindle-cn-underline">赵高</span>
 使其客十馀辈诈为御史、谒者、侍中，更往覆讯<span class="kindle-cn-underline">斯</span>
 。<span class="kindle-cn-underline">斯</span>
 更以其实对，辄使人复榜之。后<span class="kindle-cn-underline">二世</span>
 使人验<span class="kindle-cn-underline">斯</span>
 ，<span class="kindle-cn-underline">斯</span>
 以为如前，终不敢更言，辞服。奏当上，<span class="kindle-cn-underline">二世</span>
 喜曰：“微<span class="kindle-cn-underline">赵君</span>
 ，几为丞相所卖。”及<span class="kindle-cn-underline">二世</span>
 所使案<span class="kindle-cn-underline">三川</span>
 之守至，则<span class="kindle-cn-underline">项梁</span>
 已击杀之。使者来，会丞相下吏，<span class="kindle-cn-underline">赵高</span>
 皆妄为反辞。</p>
<p>
<span class="kindle-cn-underline">二世</span>
 二年七月，具<span class="kindle-cn-underline">斯</span>
 五刑，论腰斩<span class="kindle-cn-underline">咸阳</span>
 市。<span class="kindle-cn-underline">斯</span>
 出狱，与其中子俱执，顾谓其中子曰：“吾欲与若复牵黄犬俱出<span class="kindle-cn-underline">上蔡</span>
 东门逐狡兔，岂可得乎？”遂父子相哭，而夷三族。<br/>
<br/>
</p>
<p>
<span class="kindle-cn-underline">李斯</span>
 已死，<span class="kindle-cn-underline">二世</span>
 拜<span class="kindle-cn-underline">赵高</span>
 为中丞相，事无大小辄决于<span class="kindle-cn-underline">高</span>
 。<span class="kindle-cn-underline">高</span>
 自知权重，乃献鹿，谓之马。<span class="kindle-cn-underline">二世</span>
 问左右：“此乃鹿也？”左右皆曰“马也”。<span class="kindle-cn-underline">二世</span>
 惊，自以为惑，乃召太卜，令卦之。太卜曰：“陛下春秋郊祀，奉宗庙鬼神，斋戒不明，故至于此。可依盛德而明斋戒。”于是乃入<span class="kindle-cn-underline">上林</span>
 斋戒。日游弋猎，有行人入<span class="kindle-cn-underline">上林</span>
 中，<span class="kindle-cn-underline">二世</span>
 自射杀之。<span class="kindle-cn-underline">赵高</span>
 教其女婿<span class="kindle-cn-underline">咸阳</span>
 令<span class="kindle-cn-underline">阎乐</span>
 劾不知何人贼杀人移<span class="kindle-cn-underline">上林</span>
 。高乃谏<span class="kindle-cn-underline">二世</span>
 曰：“天子无故贼杀不辜人，此上帝之禁也，鬼神不享，天且降殃，当远避宫以禳之。”<span class="kindle-cn-underline">二世</span>
 乃出居<span class="kindle-cn-underline">望夷之宫</span>
 。</p>
<p>留三日，<span class="kindle-cn-underline">赵高</span>
 诈诏卫士，令士皆素服持兵内乡，入告<span class="kindle-cn-underline">二世</span>
 曰：“<span class="kindle-cn-underline">山</span>
 东群盗兵大至！”<span class="kindle-cn-underline">二世</span>
 上观而见之，恐惧，<span class="kindle-cn-underline">高</span>
 即因劫令自杀。引玺而佩之，左右百官莫从；上殿，殿欲坏者三。<span class="kindle-cn-underline">高</span>
 自知天弗与，群臣弗许，乃召<span class="kindle-cn-underline">始皇</span>
 弟，授之玺。</p>
<p><a id="page530"></a>
 <span class="kindle-cn-underline">子婴</span>
 即位，患之，乃称疾不听事，与宦者<span class="kindle-cn-underline">韩谈</span>
 及其子谋杀<span class="kindle-cn-underline">高</span>
 。<span class="kindle-cn-underline">高</span>
 上谒，请病，因召入，令<span class="kindle-cn-underline">韩谈</span>
 刺杀之，夷其三族。</p>
<p>
<span class="kindle-cn-underline">子婴</span>
 立三月，<span class="kindle-cn-underline">沛公</span>
 兵从<span class="kindle-cn-underline">武关</span>
 入，至<span class="kindle-cn-underline">咸阳</span>
 ，群臣百官皆畔，不敌。<span class="kindle-cn-underline">子婴</span>
 与妻子自系其颈以组，降<span class="kindle-cn-underline">轵道</span>
 旁。<span class="kindle-cn-underline">沛公</span>
 因以属吏，<span class="kindle-cn-underline">项王</span>
 至而斩之，遂以亡天下。<br/>
<br/>
</p>
</div>
</body>
</html>
