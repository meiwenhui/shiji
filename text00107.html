<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百三万石张叔列传第四十三</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page597"></a>
 史记卷一百三<br/>
万石张叔列传第四十三</h1>
<p>
<span class="kindle-cn-underline">万石君</span>
 名<span class="kindle-cn-underline">奋</span>
 ，其父<span class="kindle-cn-underline">赵</span>
 人也，姓<span class="kindle-cn-underline">石氏</span>
 。<span class="kindle-cn-underline">赵</span>
 亡，徙居<span class="kindle-cn-underline">温</span>
 。<span class="kindle-cn-underline">高祖</span>
 东击<span class="kindle-cn-underline">项籍</span>
 ，过<span class="kindle-cn-underline">河内</span>
 ，时<span class="kindle-cn-underline">奋</span>
 年十五，为小吏，侍<span class="kindle-cn-underline">高祖</span>
 。<span class="kindle-cn-underline">高祖</span>
 与语，爱其恭敬，问曰：“若何有？”对曰：“<span class="kindle-cn-underline">奋</span>
 独有母，不幸失明。家贫。有姊，能鼓琴。”<span class="kindle-cn-underline">高祖</span>
 曰：“若能从我乎？”曰：“愿尽力。”于是<span class="kindle-cn-underline">高祖</span>
 召其姊为美人，以<span class="kindle-cn-underline">奋</span>
 为中涓，受书谒，徙其家<span class="kindle-cn-underline">长安</span>
 中<span class="kindle-cn-underline">戚里</span>
 ，以姊为美人故也。其官至<span class="kindle-cn-underline">孝文</span>
 时，积功劳至大中大夫。无文学，恭谨无与比。</p>
<p>
<span class="kindle-cn-underline">文帝</span>
 时，<span class="kindle-cn-underline">东阳侯张相如</span>
 为太子太傅，免。选可为傅者，皆推<span class="kindle-cn-underline">奋</span>
 ，<span class="kindle-cn-underline">奋</span>
 为太子太傅。及<span class="kindle-cn-underline">孝景</span>
 即位，以为九卿；迫近，惮之，徙<span class="kindle-cn-underline">奋</span>
 为诸侯相。<span class="kindle-cn-underline">奋</span>
 长子<span class="kindle-cn-underline">建</span>
 ，次子甲，次子乙，次子<span class="kindle-cn-underline">庆</span>
 ，皆以驯行孝谨，官皆至二千石。于是<span class="kindle-cn-underline">景帝</span>
 曰：“<span class="kindle-cn-underline">石</span>
 <span class="kindle-cn-underline">君</span>
 及四子皆二千石，人臣尊宠乃集其门。”号<span class="kindle-cn-underline">奋</span>
 为<span class="kindle-cn-underline">万石君</span>
 。</p>
<p>
<span class="kindle-cn-underline">孝景帝</span>
 季年，<span class="kindle-cn-underline">万石君</span>
 以上大夫禄归老于家，以岁时为朝臣。过宫门阙，<span class="kindle-cn-underline">万石君</span>
 必下车趋，见路马必式焉。子孙为小吏，来归谒，<span class="kindle-cn-underline">万石君</span>
 必朝服见之，不名。子孙有过失，不谯让，为便坐，对案不食。然后诸子相责，因长老肉袒固谢罪，改之，乃许。子孙胜冠者在侧，虽燕居必冠，申申如也。僮仆<img class="kindle-cn-inline-character" src="Image00135.jpg" alt="" />
 如也，唯谨。上时赐食于家，必稽首俯伏而食之，如在上前。其执丧，哀戚甚悼。子孙遵教，亦如之。<span class="kindle-cn-underline">万石君</span>
 家以孝谨闻乎郡国，虽<span class="kindle-cn-underline">齐鲁</span>
 诸儒质行，皆自以为不及也。</p>
<p>
<span class="kindle-cn-underline">建元</span>
 二年，郎中令<span class="kindle-cn-underline">王臧</span>
 以文学获罪。皇太后以为儒者文多质少，今<span class="kindle-cn-underline">万</span>
 <span class="kindle-cn-underline">石君</span>
 家不言而躬行，乃以长子<span class="kindle-cn-underline">建</span>
 为郎中令，少子<span class="kindle-cn-underline">庆</span>
 为内史。</p>
<p>
<span class="kindle-cn-underline">建</span>
 老白首，<span class="kindle-cn-underline">万石君</span>
 尚无恙。<span class="kindle-cn-underline">建</span>
 为郎中令，每五日洗沐归谒亲，入子舍，窃问侍者，取亲中裙厕腧，身自浣涤，复与侍者，不敢令<span class="kindle-cn-underline">万石君</span>
 知，以为常。<span class="kindle-cn-underline">建</span>
 为郎中令，事有可言，屏人恣言，极切；至廷见，如不能言者。是以上乃亲尊礼之。</p>
<p>
<span class="kindle-cn-underline">万石君</span>
 徙居<span class="kindle-cn-underline">陵里</span>
 。内史<span class="kindle-cn-underline">庆</span>
 醉归，入外门不下车。<span class="kindle-cn-underline">万石君</span>
 闻之，不食。<span class="kindle-cn-underline">庆</span>
 恐，肉袒请罪，不许。举宗及兄<span class="kindle-cn-underline">建</span>
 肉袒，<span class="kindle-cn-underline">万石君</span>
 让曰：“内史贵人，入闾<a id="page598"></a>
 里，里中长老皆走匿，而内史坐车中自如，固当！”乃谢罢<span class="kindle-cn-underline">庆</span>
 。<span class="kindle-cn-underline">庆</span>
 及诸子弟入里门，趋至家。</p>
<p>
<span class="kindle-cn-underline">万石君</span>
 以<span class="kindle-cn-underline">元朔</span>
 五年中卒。长子郎中令<span class="kindle-cn-underline">建</span>
 哭泣哀思，扶杖乃能行。岁馀，<span class="kindle-cn-underline">建</span>
 亦死。诸子孙咸孝，然<span class="kindle-cn-underline">建</span>
 最甚，甚于<span class="kindle-cn-underline">万石君</span>
 。</p>
<p>
<span class="kindle-cn-underline">建</span>
 为郎中令，书奏事，事下，<span class="kindle-cn-underline">建</span>
 读之，曰：“误书！‘馬’者与尾当五，今乃四，不足一。上谴死矣！”甚惶恐。其为谨慎，虽他皆如是。</p>
<p>
<span class="kindle-cn-underline">万石君</span>
 少子<span class="kindle-cn-underline">庆</span>
 为太仆，御出，上问车中几马，<span class="kindle-cn-underline">庆</span>
 以策数马毕，举手曰：“六马。”<span class="kindle-cn-underline">庆</span>
 于诸子中最为简易矣，然犹如此。为<span class="kindle-cn-underline">齐</span>
 相，举<span class="kindle-cn-underline">齐国</span>
 皆慕其家行，不言而<span class="kindle-cn-underline">齐国</span>
 大治，为立<span class="kindle-cn-underline">石相祠</span>
 。</p>
<p>
<span class="kindle-cn-underline">元狩</span>
 元年，上立太子，选群臣可为傅者，<span class="kindle-cn-underline">庆</span>
 自<span class="kindle-cn-underline">沛</span>
 守为太子太傅，七岁迁为御史大夫。</p>
<p>
<span class="kindle-cn-underline">元鼎</span>
 五年秋，丞相有罪，罢。制诏御史：“<span class="kindle-cn-underline">万石君</span>
 先帝尊之，子孙孝，其以御史大夫<span class="kindle-cn-underline">庆</span>
 为丞相，封为<span class="kindle-cn-underline">牧丘侯</span>
 。”是时<span class="kindle-cn-underline">汉</span>
 方南诛<span class="kindle-cn-underline">两越</span>
 ，东击<span class="kindle-cn-underline">朝鲜</span>
 ，北逐<span class="kindle-cn-underline">匈奴</span>
 ，西伐<span class="kindle-cn-underline">大宛</span>
 ，中国多事。天子巡狩海内，修上古神祠，封禅，兴礼乐。公家用少，<span class="kindle-cn-underline">桑弘羊</span>
 等致利，<span class="kindle-cn-underline">王温舒</span>
 之属峻法，<span class="kindle-cn-underline">兒宽</span>
 等推文学至九卿，更进用事，事不关决于丞相，丞相醇谨而已。在位九岁，无能有所匡言。尝欲请治上近臣<span class="kindle-cn-underline">所忠</span>
 、九卿<span class="kindle-cn-underline">咸宣</span>
 罪，不能服，反受其过，赎罪。</p>
<p>
<span class="kindle-cn-underline">元封</span>
 四年中，<span class="kindle-cn-underline">关东</span>
 流民二百万口，无名数者四十万，公卿议欲请徙流民于边以適之。上以为丞相老谨，不能与其议，乃赐丞相告归，而案御史大夫以下议为请者。丞相惭不任职，乃上书曰：“<span class="kindle-cn-underline">庆</span>
 幸得待罪丞相，罢驽无以辅治，城郭仓库空虚，民多流亡，罪当伏斧质，上不忍致法。愿归丞相侯印，乞骸骨归，避贤者路。”天子曰：“仓廪既空，民贫流亡，而君欲请徙之，摇荡不安，动危之，而辞位，君欲安归难乎？”以书让<span class="kindle-cn-underline">庆</span>
 ，<span class="kindle-cn-underline">庆</span>
 甚惭，遂复视事。</p>
<p>
<span class="kindle-cn-underline">庆</span>
 文深审谨，然无他大略，为百姓言。后三岁馀，<span class="kindle-cn-underline">太初</span>
 二年中，丞相<span class="kindle-cn-underline">庆</span>
 卒，谥为<span class="kindle-cn-underline">恬侯</span>
 。<span class="kindle-cn-underline">庆</span>
 中子<span class="kindle-cn-underline">德</span>
 ，<span class="kindle-cn-underline">庆</span>
 爱用之，上以<span class="kindle-cn-underline">德</span>
 为嗣，代侯。后为太常，坐法当死，赎免为庶人。<span class="kindle-cn-underline">庆</span>
 方为丞相，诸子孙为吏更至二千石者十三人。及<span class="kindle-cn-underline">庆</span>
 死后，稍以罪去，孝谨益衰矣。<br/>
<br/>
</p>
<p>
<span class="kindle-cn-underline">建陵侯卫绾</span>
 者，<span class="kindle-cn-underline">代大陵</span>
 人也。绾以戏车为郎，事<span class="kindle-cn-underline">文帝</span>
 ，功次迁为中郎将，醇谨无他。<span class="kindle-cn-underline">孝景</span>
 为太子时，召上左右饮，而<span class="kindle-cn-underline">绾</span>
 称病不行。<span class="kindle-cn-underline">文帝</span>
 且崩时，属<span class="kindle-cn-underline">孝景</span>
 曰：“<span class="kindle-cn-underline">绾</span>
 长者，善遇之。”及<span class="kindle-cn-underline">文帝</span>
 崩，<span class="kindle-cn-underline">景帝</span>
 立，岁馀不噍呵<span class="kindle-cn-underline">绾</span>
 ，<span class="kindle-cn-underline">绾</span>
 日以谨力。</p>
<p>
<span class="kindle-cn-underline">景帝</span>
 幸<span class="kindle-cn-underline">上林</span>
 ，诏中郎将参乘，还而问曰：“君知所以得参乘乎？”<span class="kindle-cn-underline">绾</span>
 曰：<a id="page599"></a>
 “臣从车士幸得以功次迁为中郎将，不自知也。”上问曰：“吾为太子时召君，君不肯来，何也？”对曰：“死罪，实病！”上赐之剑。<span class="kindle-cn-underline">绾</span>
 曰：“先帝赐臣剑凡六，剑不敢奉诏。”上曰：“剑，人之所施易，独至今乎？”<span class="kindle-cn-underline">绾</span>
 曰：“具在。”上使取六剑，剑尚盛，未尝服也。郎官有谴，常蒙其罪，不与他将争；有功，常让他将。上以为廉，忠实无他肠，乃拜<span class="kindle-cn-underline">绾</span>
 为<span class="kindle-cn-underline">河间王</span>
 太傅。<span class="kindle-cn-underline">吴楚</span>
 反，诏<span class="kindle-cn-underline">绾</span>
 为将，将<span class="kindle-cn-underline">河间</span>
 兵击<span class="kindle-cn-underline">吴楚</span>
 有功，拜为中尉。三岁，以军功，<span class="kindle-cn-underline">孝景</span>
 前六年中封<span class="kindle-cn-underline">绾</span>
 为<span class="kindle-cn-underline">建陵侯</span>
 。</p>
<p>其明年，上废太子，诛<span class="kindle-cn-underline">栗卿</span>
 之属。上以为绾长者，不忍，乃赐<span class="kindle-cn-underline">绾</span>
 告归，而使<span class="kindle-cn-underline">郅都</span>
 治捕<span class="kindle-cn-underline">栗氏</span>
 。既已，上立<span class="kindle-cn-underline">胶东王</span>
 为太子，召<span class="kindle-cn-underline">绾</span>
 ，拜为太子太傅。久之，迁为御史大夫。五岁，代<span class="kindle-cn-underline">桃侯舍</span>
 为丞相，朝奏事如职所奏。然自初官以至丞相，终无可言。天子以为敦厚，可相少主，尊宠之，赏赐甚多。</p>
<p>为丞相三岁，<span class="kindle-cn-underline">景帝</span>
 崩，<span class="kindle-cn-underline">武帝</span>
 立。<span class="kindle-cn-underline">建元</span>
 年中，丞相以<span class="kindle-cn-underline">景帝</span>
 疾时诸官囚多坐不辜者，而君不任职，免之。其后<span class="kindle-cn-underline">绾</span>
 卒，子<span class="kindle-cn-underline">信</span>
 代。坐酎金失侯。<br/>
<br/>
</p>
<p>
<span class="kindle-cn-underline">塞侯直不疑</span>
 者，<span class="kindle-cn-underline">南阳</span>
 人也。为郎，事<span class="kindle-cn-underline">文帝</span>
 。其同舍有告归，误持同舍郎金去，已而金主觉，妄意<span class="kindle-cn-underline">不疑</span>
 ，<span class="kindle-cn-underline">不疑</span>
 谢有之，买金偿。而告归者来而归金，而前郎亡金者大惭，以此称为长者。<span class="kindle-cn-underline">文帝</span>
 称举，稍迁至太中大夫。朝廷见，人或毁曰：“<span class="kindle-cn-underline">不疑</span>
 状貌甚美，然独无奈其善盗嫂何也！”<span class="kindle-cn-underline">不疑</span>
 闻，曰：“我乃无兄。”然终不自明也。</p>
<p>
<span class="kindle-cn-underline">吴楚</span>
 反时，<span class="kindle-cn-underline">不疑</span>
 以二千石将兵击之。<span class="kindle-cn-underline">景帝</span>
 后元年，拜为御史大夫。天子修<span class="kindle-cn-underline">吴楚</span>
 时功，乃封<span class="kindle-cn-underline">不疑</span>
 为<span class="kindle-cn-underline">塞侯</span>
 。<span class="kindle-cn-underline">武帝建元</span>
 年中，与丞相<span class="kindle-cn-underline">绾</span>
 俱以过免。</p>
<p>
<span class="kindle-cn-underline">不疑</span>
 学<span class="kindle-cn-quxian">老子</span>
 言。其所临，为官如故，唯恐人知其为吏迹也。不好立名称，称为长者。<span class="kindle-cn-underline">不疑</span>
 卒，子<span class="kindle-cn-underline">相如</span>
 代。孙<span class="kindle-cn-underline">望</span>
 ，坐酎金失侯。<br/>
<br/>
</p>
<p>郎中令<span class="kindle-cn-underline">周文</span>
 者，名<span class="kindle-cn-underline">仁</span>
 ，其先故<span class="kindle-cn-underline">任城</span>
 人也。以医见。<span class="kindle-cn-underline">景帝</span>
 为太子时，拜为舍人，积功稍迁，<span class="kindle-cn-underline">孝文帝</span>
 时至太中大夫。<span class="kindle-cn-underline">景帝</span>
 初即位，拜<span class="kindle-cn-underline">仁</span>
 为郎中令。</p>
<p>
<span class="kindle-cn-underline">仁</span>
 为人阴重不泄，常衣敝补衣溺袴，期为不絜清，以是得幸。<span class="kindle-cn-underline">景帝</span>
 入卧内，于后宫秘戏，<span class="kindle-cn-underline">仁</span>
 常在旁。至<span class="kindle-cn-underline">景帝</span>
 崩，<span class="kindle-cn-underline">仁</span>
 尚为郎中令，终无所言。上时问人，<span class="kindle-cn-underline">仁</span>
 曰：“上自察之。”然亦无所毁。以此<span class="kindle-cn-underline">景帝</span>
 再自幸其家。家徙<span class="kindle-cn-underline">阳陵</span>
 。上所赐甚多，然常让，不敢受也。诸侯群臣赂遗，终无所受。</p>
<p>
<span class="kindle-cn-underline">武帝</span>
 立，以为先帝臣，重之。<span class="kindle-cn-underline">仁</span>
 乃病免，以二千石禄归老，子孙咸至大官矣。</p>
<p><a id="page600"></a>
 御史大夫<span class="kindle-cn-underline">张叔</span>
 者，名<span class="kindle-cn-underline">欧</span>
 ，<span class="kindle-cn-underline">安丘侯说</span>
 之庶子也。<span class="kindle-cn-underline">孝文</span>
 时以治刑名言事太子。然<span class="kindle-cn-underline">欧</span>
 虽治刑名家，其人长者。<span class="kindle-cn-underline">景帝</span>
 时尊重，常为九卿。至<span class="kindle-cn-underline">武帝元朔</span>
 四年，<span class="kindle-cn-underline">韩安国</span>
 免，诏拜<span class="kindle-cn-underline">欧</span>
 为御史大夫。自<span class="kindle-cn-underline">欧</span>
 为吏，未尝言案人，专以诚长者处官。官属以为长者，亦不敢大欺。上具狱事，有可却，却之；不可者，不得已，为涕泣面对而封之。其爱人如此。</p>
<p>老病笃，请免。于是天子亦策罢，以上大夫禄归老于家。家于<span class="kindle-cn-underline">阳陵</span>
 。子孙咸至大官矣。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">仲尼</span>
 有言曰“君子欲讷于言而敏于行”，其<span class="kindle-cn-underline">万石</span>
 、<span class="kindle-cn-underline">建陵</span>
 、<span class="kindle-cn-underline">张叔</span>
 之谓邪？是以其教不肃而成，不严而治。<span class="kindle-cn-underline">塞侯</span>
 微巧，而<span class="kindle-cn-underline">周文</span>
 处调，君子讥之，为其近于佞也。然斯可谓笃行君子矣！</p>
</div>
</body>
</html>
