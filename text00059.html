<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷五十五留侯世家第二十五</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page359"></a>
 史记卷五十五<br/>
留侯世家第二十五</h1>
<p>
<span class="kindle-cn-underline">留侯张良</span>
 者，其先<span class="kindle-cn-underline">韩</span>
 人也。大父<span class="kindle-cn-underline">开地</span>
 ，相<span class="kindle-cn-underline">韩昭侯</span>
 、<span class="kindle-cn-underline">宣惠王</span>
 、<span class="kindle-cn-underline">襄哀王</span>
 。父<span class="kindle-cn-underline">平</span>
 ，相<span class="kindle-cn-underline">釐王</span>
 、<span class="kindle-cn-underline">悼惠王</span>
 。悼惠王二十三年，<span class="kindle-cn-underline">平</span>
 卒。卒二十岁，<span class="kindle-cn-underline">秦</span>
 灭<span class="kindle-cn-underline">韩</span>
 。<span class="kindle-cn-underline">良</span>
 年少，未宦事<span class="kindle-cn-underline">韩</span>
 。<span class="kindle-cn-underline">韩</span>
 破，<span class="kindle-cn-underline">良</span>
 家僮三百人，弟死不葬，悉以家财求客刺<span class="kindle-cn-underline">秦王</span>
 ，为<span class="kindle-cn-underline">韩</span>
 报仇，以大父、父五世相<span class="kindle-cn-underline">韩</span>
 故。</p>
<p>
<span class="kindle-cn-underline">良</span>
 尝学礼<span class="kindle-cn-underline">淮阳</span>
 。东见<span class="kindle-cn-underline">仓海君</span>
 。得力士，为铁椎重百二十斤。<span class="kindle-cn-underline">秦皇帝</span>
 东游，<span class="kindle-cn-underline">良</span>
 与客狙击<span class="kindle-cn-underline">秦皇帝博浪沙</span>
 中，误中副车。<span class="kindle-cn-underline">秦皇帝</span>
 大怒，大索天下，求贼甚急，为<span class="kindle-cn-underline">张良</span>
 故也。<span class="kindle-cn-underline">良</span>
 乃更名姓，亡匿<span class="kindle-cn-underline">下邳</span>
 。<br/>
<br/>
</p>
<p>
<span class="kindle-cn-underline">良</span>
 尝闲从容步游<span class="kindle-cn-underline">下邳</span>
 圯上，有一老父，衣褐，至<span class="kindle-cn-underline">良</span>
 所，直堕其履圯下，顾谓<span class="kindle-cn-underline">良</span>
 曰：“孺子，下取履！”<span class="kindle-cn-underline">良</span>
 鄂然，欲殴之。为其老，强忍，下取履。父曰：“履我！”<span class="kindle-cn-underline">良</span>
 业为取履，因长跪履之。父以足受，笑而去。<span class="kindle-cn-underline">良</span>
 殊大惊，随目之。父去里所，复还，曰：“孺子可教矣。后五日平明，与我会此。”<span class="kindle-cn-underline">良</span>
 因怪之，跪曰：“诺。”五日平明，<span class="kindle-cn-underline">良</span>
 往。父已先在，怒曰：“与老人期，后，何也？”去，曰：“后五日早会。”五日鸡鸣，<span class="kindle-cn-underline">良</span>
 往。父又先在，复怒曰：“后，何也？”去，曰：“后五日复早来。”五日，<span class="kindle-cn-underline">良</span>
 夜未半往。有顷，父亦来，喜曰：“当如是。”出一编书，曰：“读此则为王者师矣。后十年兴。十三年孺子见我<span class="kindle-cn-underline">济北</span>
 ，<span class="kindle-cn-underline">穀城山</span>
 下黄石即我矣。”遂去，无他言，不复见。旦日视其书，乃<span class="kindle-cn-quxian">太公</span>
 <span class="kindle-cn-quxian">兵法</span>
 也。<span class="kindle-cn-underline">良</span>
 因异之，常习诵读之。</p>
<p>居<span class="kindle-cn-underline">下邳</span>
 ，为任侠。<span class="kindle-cn-underline">项伯</span>
 常杀人，从<span class="kindle-cn-underline">良</span>
 匿。<br/>
<br/>
</p>
<p>后十年，<span class="kindle-cn-underline">陈涉</span>
 等起兵，<span class="kindle-cn-underline">良</span>
 亦聚少年百馀人。<span class="kindle-cn-underline">景驹</span>
 自立为<span class="kindle-cn-underline">楚</span>
 假王，在<span class="kindle-cn-underline">留</span>
 。<span class="kindle-cn-underline">良</span>
 欲往从之，道遇<span class="kindle-cn-underline">沛公</span>
 。<span class="kindle-cn-underline">沛公</span>
 将数千人，略地<span class="kindle-cn-underline">下邳</span>
 西，遂属焉。<span class="kindle-cn-underline">沛公</span>
 拜良为厩将。<span class="kindle-cn-underline">良</span>
 数以<span class="kindle-cn-quxian">太公兵法</span>
 说<span class="kindle-cn-underline">沛公</span>
 ，<span class="kindle-cn-underline">沛公</span>
 善之，常用其策。<span class="kindle-cn-underline">良</span>
 为他人言，皆不省。<span class="kindle-cn-underline">良</span>
 曰：“<span class="kindle-cn-underline">沛公</span>
 殆天授。”故遂从之，不去见<span class="kindle-cn-underline">景驹</span>
 。</p>
<p>及<span class="kindle-cn-underline">沛公</span>
 之<span class="kindle-cn-underline">薛</span>
 ，见<span class="kindle-cn-underline">项梁</span>
 。<span class="kindle-cn-underline">项梁</span>
 立<span class="kindle-cn-underline">楚怀王</span>
 。<span class="kindle-cn-underline">良</span>
 乃说<span class="kindle-cn-underline">项梁</span>
 曰：“君已立<span class="kindle-cn-underline">楚</span>
 后，<a id="page360"></a>
 而<span class="kindle-cn-underline">韩</span>
 诸公子<span class="kindle-cn-underline">横阳君成</span>
 贤，可立为王，益树党。”<span class="kindle-cn-underline">项梁</span>
 使<span class="kindle-cn-underline">良</span>
 求<span class="kindle-cn-underline">韩成</span>
 ，立以为<span class="kindle-cn-underline">韩王</span>
 。以<span class="kindle-cn-underline">良</span>
 为<span class="kindle-cn-underline">韩</span>
 申徒，与<span class="kindle-cn-underline">韩王</span>
 将千馀人西略<span class="kindle-cn-underline">韩</span>
 地，得数城，<span class="kindle-cn-underline">秦</span>
 辄复取之，往来为游兵<span class="kindle-cn-underline">颍川</span>
 。</p>
<p>
<span class="kindle-cn-underline">沛公</span>
 之从<span class="kindle-cn-underline">雒阳</span>
 南出<span class="kindle-cn-underline">辕辕</span>
 ，<span class="kindle-cn-underline">良</span>
 引兵从<span class="kindle-cn-underline">沛公</span>
 ，下<span class="kindle-cn-underline">韩</span>
 十馀城，击破<span class="kindle-cn-underline">杨熊</span>
 军。<span class="kindle-cn-underline">沛公</span>
 乃令<span class="kindle-cn-underline">韩王成</span>
 留守<span class="kindle-cn-underline">阳翟</span>
 ，与<span class="kindle-cn-underline">良</span>
 俱南，攻下<span class="kindle-cn-underline">宛</span>
 ，西入<span class="kindle-cn-underline">武关</span>
 。<span class="kindle-cn-underline">沛公</span>
 欲以兵二万人击<span class="kindle-cn-underline">秦峣</span>
 下军，<span class="kindle-cn-underline">良</span>
 说曰：“<span class="kindle-cn-underline">秦</span>
 兵尚强，未可轻。臣闻其将屠者子，贾竖易动以利。愿<span class="kindle-cn-underline">沛公</span>
 且留壁，使人先行，为五万人具食，益为张旗帜诸山上，为疑兵，令<span class="kindle-cn-underline">郦食其</span>
 持重宝啖<span class="kindle-cn-underline">秦</span>
 将。”<span class="kindle-cn-underline">秦</span>
 将果畔，欲连和俱西袭<span class="kindle-cn-underline">咸阳</span>
 ，<span class="kindle-cn-underline">沛公</span>
 欲听之。<span class="kindle-cn-underline">良</span>
 曰：“此独其将欲叛耳，恐士卒不从。不从必危，不如因其解击之。”<span class="kindle-cn-underline">沛公</span>
 乃引兵击<span class="kindle-cn-underline">秦</span>
 军，大破之。逐北至<span class="kindle-cn-underline">蓝田</span>
 ，再战，<span class="kindle-cn-underline">秦</span>
 兵竟败。遂至<span class="kindle-cn-underline">咸阳</span>
 ，<span class="kindle-cn-underline">秦王子婴</span>
 降<span class="kindle-cn-underline">沛公</span>
 。</p>
<p>
<span class="kindle-cn-underline">沛公</span>
 入<span class="kindle-cn-underline">秦</span>
 宫，宫室帷帐狗马重宝妇女以千数，意欲留居之。<span class="kindle-cn-underline">樊哙</span>
 谏<span class="kindle-cn-underline">沛公</span>
 出舍，<span class="kindle-cn-underline">沛公</span>
 不听。<span class="kindle-cn-underline">良</span>
 曰：“夫<span class="kindle-cn-underline">秦</span>
 为无道，故<span class="kindle-cn-underline">沛公</span>
 得至此。夫为天下除残贼，宜缟素为资。今始入<span class="kindle-cn-underline">秦</span>
 ，即安其乐，此所谓‘助<span class="kindle-cn-underline">桀</span>
 为虐’。且‘忠言逆耳利于行，毒药苦口利于病’，愿<span class="kindle-cn-underline">沛公</span>
 听<span class="kindle-cn-underline">樊哙</span>
 言。”<span class="kindle-cn-underline">沛公</span>
 乃还军<span class="kindle-cn-underline">霸上</span>
 。</p>
<p>
<span class="kindle-cn-underline">项羽</span>
 至<span class="kindle-cn-underline">鸿门</span>
 下，欲击<span class="kindle-cn-underline">沛公</span>
 ，<span class="kindle-cn-underline">项伯</span>
 乃夜驰入<span class="kindle-cn-underline">沛公</span>
 军，私见<span class="kindle-cn-underline">张良</span>
 ，欲与俱去。<span class="kindle-cn-underline">良</span>
 曰：“臣为<span class="kindle-cn-underline">韩王</span>
 送<span class="kindle-cn-underline">沛公</span>
 ，今事有急，亡去不义。”乃具以语<span class="kindle-cn-underline">沛公</span>
 。<span class="kindle-cn-underline">沛公</span>
 大惊，曰：“为将奈何？”<span class="kindle-cn-underline">良</span>
 曰：“<span class="kindle-cn-underline">沛公</span>
 诚欲倍<span class="kindle-cn-underline">项羽</span>
 邪？”<span class="kindle-cn-underline">沛公</span>
 曰：“鲰生教我距关无内诸侯，<span class="kindle-cn-underline">秦</span>
 地可尽王，故听之。”<span class="kindle-cn-underline">良</span>
 曰：“<span class="kindle-cn-underline">沛公</span>
 自度能却<span class="kindle-cn-underline">项羽</span>
 乎？”<span class="kindle-cn-underline">沛公</span>
 默然良久，曰：“固不能也。今为奈何？”<span class="kindle-cn-underline">良</span>
 乃固要<span class="kindle-cn-underline">项伯</span>
 。<span class="kindle-cn-underline">项伯</span>
 见<span class="kindle-cn-underline">沛公</span>
 。<span class="kindle-cn-underline">沛公</span>
 与饮为寿，结宾婚。令<span class="kindle-cn-underline">项伯</span>
 具言<span class="kindle-cn-underline">沛公</span>
 不敢倍<span class="kindle-cn-underline">项羽</span>
 ，所以距关者，备他盗也。及见<span class="kindle-cn-underline">项羽</span>
 后解，语在<span class="kindle-cn-quxian">项羽</span>
 事中。<br/>
<br/>
</p>
<p>
<span class="kindle-cn-underline">汉</span>
 元年正月，<span class="kindle-cn-underline">沛公</span>
 为<span class="kindle-cn-underline">汉王</span>
 ，王<span class="kindle-cn-underline">巴蜀</span>
 。<span class="kindle-cn-underline">汉王</span>
 赐<span class="kindle-cn-underline">良</span>
 金百溢，珠二斗，<span class="kindle-cn-underline">良</span>
 具以献<span class="kindle-cn-underline">项伯</span>
 。<span class="kindle-cn-underline">汉王</span>
 亦因令<span class="kindle-cn-underline">良</span>
 厚遗<span class="kindle-cn-underline">项伯</span>
 ，使请<span class="kindle-cn-underline">汉中</span>
 地。<span class="kindle-cn-underline">项王</span>
 乃许之，遂得<span class="kindle-cn-underline">汉中</span>
 地。<span class="kindle-cn-underline">汉王</span>
 之国，<span class="kindle-cn-underline">良</span>
 送至<span class="kindle-cn-underline">褒中</span>
 ，遣<span class="kindle-cn-underline">良</span>
 归<span class="kindle-cn-underline">韩</span>
 。<span class="kindle-cn-underline">良</span>
 因说<span class="kindle-cn-underline">汉王</span>
 曰：“王何不烧绝所过栈道，示天下无还心，以固<span class="kindle-cn-underline">项王</span>
 意。”乃使<span class="kindle-cn-underline">良</span>
 还。行，烧绝栈道。</p>
<p>
<span class="kindle-cn-underline">良</span>
 至<span class="kindle-cn-underline">韩</span>
 ，<span class="kindle-cn-underline">韩王成</span>
 以<span class="kindle-cn-underline">良</span>
 从<span class="kindle-cn-underline">汉王</span>
 故，<span class="kindle-cn-underline">项王</span>
 不遣<span class="kindle-cn-underline">成</span>
 之国，从与俱东。<span class="kindle-cn-underline">良</span>
 说<span class="kindle-cn-underline">项王</span>
 曰：“<span class="kindle-cn-underline">汉王</span>
 烧绝栈道，无还心矣。”乃以<span class="kindle-cn-underline">齐王田荣</span>
 反书告<span class="kindle-cn-underline">项王</span>
 。<span class="kindle-cn-underline">项王</span>
 以此无西忧<span class="kindle-cn-underline">汉</span>
 心，而发兵北击<span class="kindle-cn-underline">齐</span>
 。</p>
<p>
<span class="kindle-cn-underline">项王</span>
 竟不肯遣<span class="kindle-cn-underline">韩王</span>
 ，乃以为侯，又杀之<span class="kindle-cn-underline">彭城</span>
 。<span class="kindle-cn-underline">良</span>
 亡，间行归<span class="kindle-cn-underline">汉王</span>
 ，<span class="kindle-cn-underline">汉王</span>
 亦已还定<span class="kindle-cn-underline">三秦</span>
 矣。复以<span class="kindle-cn-underline">良</span>
 为<span class="kindle-cn-underline">成信侯</span>
 ，从东击<span class="kindle-cn-underline">楚</span>
 。至<span class="kindle-cn-underline">彭城</span>
 ，<span class="kindle-cn-underline">汉</span>
 败而还。至<span class="kindle-cn-underline">下邑</span>
 ，<span class="kindle-cn-underline">汉王</span>
 下马踞鞍而问曰：“吾欲捐关以东等弃之，谁可与共功者？”<span class="kindle-cn-underline">良</span>
 进<a id="page361"></a>
 曰：“<span class="kindle-cn-underline">九江王黥布</span>
 ，<span class="kindle-cn-underline">楚</span>
 枭将，与<span class="kindle-cn-underline">项王</span>
 有郄；<span class="kindle-cn-underline">彭越</span>
 与<span class="kindle-cn-underline">齐王田荣</span>
 反<span class="kindle-cn-underline">梁</span>
 地：此两人可急使。而<span class="kindle-cn-underline">汉王</span>
 之将独<span class="kindle-cn-underline">韩信</span>
 可属大事，当一面。即欲捐之，捐之此三人，则<span class="kindle-cn-underline">楚</span>
 可破也。”<span class="kindle-cn-underline">汉王</span>
 乃遣<span class="kindle-cn-underline">随何</span>
 说<span class="kindle-cn-underline">九江王布</span>
 ，而使人连<span class="kindle-cn-underline">彭越</span>
 。及<span class="kindle-cn-underline">魏王豹</span>
 反，使<span class="kindle-cn-underline">韩信</span>
 将兵击之，因举<span class="kindle-cn-underline">燕</span>
 、<span class="kindle-cn-underline">代</span>
 、<span class="kindle-cn-underline">齐</span>
 、<span class="kindle-cn-underline">赵</span>
 。然卒破<span class="kindle-cn-underline">楚</span>
 者，此三人力也。</p>
<p>
<span class="kindle-cn-underline">张良</span>
 多病，未尝特将也，常为画策臣，时时从<span class="kindle-cn-underline">汉王</span>
 。<br/>
<br/>
</p>
<p>
<span class="kindle-cn-underline">汉</span>
 三年，<span class="kindle-cn-underline">项羽</span>
 急围<span class="kindle-cn-underline">汉王荥阳</span>
 ，<span class="kindle-cn-underline">汉王</span>
 恐忧，与<span class="kindle-cn-underline">郦食其</span>
 谋桡<span class="kindle-cn-underline">楚</span>
 权。<span class="kindle-cn-underline">食其</span>
 曰：“昔<span class="kindle-cn-underline">汤</span>
 伐<span class="kindle-cn-underline">桀</span>
 ，封其后于<span class="kindle-cn-underline">杞</span>
 。<span class="kindle-cn-underline">武王</span>
 伐<span class="kindle-cn-underline">纣</span>
 ，封其后于<span class="kindle-cn-underline">宋</span>
 。今<span class="kindle-cn-underline">秦</span>
 失德弃义，侵伐诸侯社稷，灭六国之后，使无立锥之地。陛下诚能复立六国后世，毕已受印，此其君臣百姓必皆戴陛下之德，莫不向风慕义，愿为臣妾。德义已行，陛下南向称霸，<span class="kindle-cn-underline">楚</span>
 必敛衽而朝。”<span class="kindle-cn-underline">汉王</span>
 曰：“善。趣刻印，先生因行佩之矣。”</p>
<p>
<span class="kindle-cn-underline">食其</span>
 未行，<span class="kindle-cn-underline">张良</span>
 从外来谒。<span class="kindle-cn-underline">汉王</span>
 方食，曰：“<span class="kindle-cn-underline">子房</span>
 前！客有为我计桡<span class="kindle-cn-underline">楚</span>
 权者。”具以<span class="kindle-cn-underline">郦生</span>
 语告，曰：“于<span class="kindle-cn-underline">子房</span>
 何如？”<span class="kindle-cn-underline">良</span>
 曰：“谁为陛下画此计者？陛下事去矣。”<span class="kindle-cn-underline">汉王</span>
 曰：“何哉？”<span class="kindle-cn-underline">张良</span>
 对曰：“臣请藉前箸为大王筹之。”曰：“昔者<span class="kindle-cn-underline">汤</span>
 伐<span class="kindle-cn-underline">桀</span>
 而封其后于<span class="kindle-cn-underline">杞</span>
 者，度能制<span class="kindle-cn-underline">桀</span>
 之死命也。今陛下能制<span class="kindle-cn-underline">项籍</span>
 之死命乎？”曰：“未能也。”“其不可一也。<span class="kindle-cn-underline">武王</span>
 伐<span class="kindle-cn-underline">纣</span>
 封其后于<span class="kindle-cn-underline">宋</span>
 者，度能得<span class="kindle-cn-underline">纣</span>
 之头也。今陛下能得<span class="kindle-cn-underline">项籍</span>
 之头乎？”曰：“未能也。”“其不可二也。<span class="kindle-cn-underline">武王</span>
 入<span class="kindle-cn-underline">殷</span>
 ，表<span class="kindle-cn-underline">商容</span>
 之闾，释<span class="kindle-cn-underline">箕子</span>
 之拘，封<span class="kindle-cn-underline">比干</span>
 之墓。今陛下能封圣人之墓，表贤者之闾，式智者之门乎？”曰：“未能也。”“其不可三也。发<span class="kindle-cn-underline">钜桥</span>
 之粟，散<span class="kindle-cn-underline">鹿台</span>
 之钱，以赐贫穷。今陛下能散府库以赐贫穷乎？”曰：“未能也。”“其不可四矣。<span class="kindle-cn-underline">殷</span>
 事已毕，偃革为轩，倒置干戈，覆以虎皮，以示天下不复用兵。今陛下能偃武行文，不复用兵乎？”曰：“未能也。”“其不可五矣。休马<span class="kindle-cn-underline">华山</span>
 之阳，示以无所为。今陛下能休马无所用乎？”曰：“未能也。”“其不可六矣。放牛<span class="kindle-cn-underline">桃林</span>
 之阴，以示不复输积。今陛下能放牛不复输积乎？”曰：“未能也。”“其不可七矣。且天下游士离其亲戚，弃坟墓，去故旧，从陛下游者，徒欲日夜望咫尺之地。今复六国，立<span class="kindle-cn-underline">韩</span>
 、<span class="kindle-cn-underline">魏</span>
 、<span class="kindle-cn-underline">燕</span>
 、<span class="kindle-cn-underline">赵</span>
 、<span class="kindle-cn-underline">齐</span>
 、<span class="kindle-cn-underline">楚</span>
 之后，天下游士各归事其主，从其亲戚，反其故旧坟墓，陛下与谁取天下乎？其不可八矣。且夫<span class="kindle-cn-underline">楚</span>
 唯无强，六国立者复桡而从之，陛下焉得而臣之？诚用客之谋，陛下事去矣。”<span class="kindle-cn-underline">汉王</span>
 辍食吐哺，骂曰：“竖儒，几败而公事！”令趣销印。<br/>
<br/>
</p>
<p>
<span class="kindle-cn-underline">汉</span>
 四年，<span class="kindle-cn-underline">韩信</span>
 破<span class="kindle-cn-underline">齐</span>
 而欲自立为<span class="kindle-cn-underline">齐王</span>
 ，<span class="kindle-cn-underline">汉王</span>
 怒。<span class="kindle-cn-underline">张良</span>
 说<span class="kindle-cn-underline">汉王</span>
 ，<span class="kindle-cn-underline">汉王</span>
 使<span class="kindle-cn-underline">良</span>
 授<span class="kindle-cn-underline">齐王信</span>
 印，语在<span class="kindle-cn-quxian">淮阴</span>
 事中。</p>
<p>其秋，<span class="kindle-cn-underline">汉王</span>
 追<span class="kindle-cn-underline">楚</span>
 至<span class="kindle-cn-underline">阳夏</span>
 南，战不利而壁<span class="kindle-cn-underline">固陵</span>
 ，诸侯期不至。<span class="kindle-cn-underline">良</span>
 说<span class="kindle-cn-underline">汉王</span>
 ，<a id="page362"></a>
 <span class="kindle-cn-underline">汉王</span>
 用其计，诸侯皆至。语在<span class="kindle-cn-quxian">项籍</span>
 事中。<br/>
<br/>
</p>
<p>
<span class="kindle-cn-underline">汉</span>
 六年正月，封功臣。<span class="kindle-cn-underline">良</span>
 未尝有战斗功，<span class="kindle-cn-underline">高帝</span>
 曰：“运筹策帷帐中，决胜千里外，<span class="kindle-cn-underline">子房</span>
 功也。自择<span class="kindle-cn-underline">齐</span>
 三万户。”<span class="kindle-cn-underline">良</span>
 曰：“始臣起<span class="kindle-cn-underline">下邳</span>
 ，与上会<span class="kindle-cn-underline">留</span>
 ，此天以臣授陛下。陛下用臣计，幸而时中，臣愿封<span class="kindle-cn-underline">留</span>
 足矣，不敢当三万户。”乃封<span class="kindle-cn-underline">张良</span>
 为<span class="kindle-cn-underline">留侯</span>
 ，与<span class="kindle-cn-underline">萧何</span>
 等俱封。</p>
<p>上已封大功臣二十馀人，其馀日夜争功不决，未得行封。上在<span class="kindle-cn-underline">雒阳</span>
 南宫，从复道望见诸将往往相与坐沙中语。上曰：“此何语？”<span class="kindle-cn-underline">留侯</span>
 曰：“陛下不知乎？此谋反耳。”上曰：“天下属安定，何故反乎？”<span class="kindle-cn-underline">留侯</span>
 曰：“陛下起布衣，以此属取天下，今陛下为天子，而所封皆<span class="kindle-cn-underline">萧</span>
 、<span class="kindle-cn-underline">曹</span>
 故人所亲爱，而所诛者皆生平所仇怨。今军吏计功，以天下不足遍封，此属畏陛下不能尽封，恐又见疑平生过失及诛，故即相聚谋反耳。”上乃忧曰：“为之奈何？”<span class="kindle-cn-underline">留侯</span>
 曰：“上平生所憎，群臣所共知，谁最甚者？”上曰：“<span class="kindle-cn-underline">雍齿</span>
 与我故，数尝窘辱我。我欲杀之，为其功多，故不忍。”<span class="kindle-cn-underline">留侯</span>
 曰：“今急先封<span class="kindle-cn-underline">雍齿</span>
 以示群臣，群臣见<span class="kindle-cn-underline">雍齿</span>
 封，则人人自坚矣。”于是上乃置酒，封<span class="kindle-cn-underline">雍齿</span>
 为<span class="kindle-cn-underline">什方侯</span>
 ，而急趣丞相、御史定功行封。群臣罢酒，皆喜曰：“<span class="kindle-cn-underline">雍齿</span>
 尚为侯，我属无患矣。”<br/>
<br/>
</p>
<p>
<span class="kindle-cn-underline">刘敬</span>
 说<span class="kindle-cn-underline">高帝</span>
 曰：“都<span class="kindle-cn-underline">关中</span>
 。”上疑之。左右大臣皆<span class="kindle-cn-underline">山东</span>
 人，多劝上都<span class="kindle-cn-underline">雒阳</span>
 ：“<span class="kindle-cn-underline">雒阳</span>
 东有<span class="kindle-cn-underline">成皋</span>
 ，西有<span class="kindle-cn-underline">殽黾</span>
 ，倍<span class="kindle-cn-underline">河</span>
 ，向<span class="kindle-cn-underline">伊雒</span>
 ，其固亦足恃。”<span class="kindle-cn-underline">留侯</span>
 曰：“<span class="kindle-cn-underline">雒阳</span>
 虽有此固，其中小，不过数百里，田地薄，四面受敌，此非用武之国也。夫<span class="kindle-cn-underline">关中</span>
 左<span class="kindle-cn-underline">殽函</span>
 ，右<span class="kindle-cn-underline">陇蜀</span>
 ，沃野千里，南有<span class="kindle-cn-underline">巴蜀</span>
 之饶，北有<span class="kindle-cn-underline">胡</span>
 苑之利，阻三面而守，独以一面东制诸侯。诸侯安定，<span class="kindle-cn-underline">河渭</span>
 漕鞔天下，西给京师；诸侯有变，顺流而下，足以委输。此所谓金城千里，天府之国也，<span class="kindle-cn-underline">刘敬</span>
 说是也。”于是<span class="kindle-cn-underline">高帝</span>
 即日驾，西都<span class="kindle-cn-underline">关中</span>
 。</p>
<p>
<span class="kindle-cn-underline">留侯</span>
 从入关。<span class="kindle-cn-underline">留侯</span>
 性多病，即道引不食谷，杜门不出岁馀。<br/>
<br/>
</p>
<p>上欲废太子，立<span class="kindle-cn-underline">戚夫人</span>
 子<span class="kindle-cn-underline">赵王如意</span>
 。大臣多谏争，未能得坚决者也。<span class="kindle-cn-underline">吕后</span>
 恐，不知所为。人或谓<span class="kindle-cn-underline">吕后</span>
 曰：“<span class="kindle-cn-underline">留侯</span>
 善画计策，上信用之。”<span class="kindle-cn-underline">吕后</span>
 乃使<span class="kindle-cn-underline">建成侯吕泽</span>
 劫<span class="kindle-cn-underline">留侯</span>
 ，曰：“君常为上谋臣，今上欲易太子，君安得高枕而卧乎？”<span class="kindle-cn-underline">留侯</span>
 曰：“始上数在困急之中，幸用臣策。今天下安定，以爱欲易太子，骨肉之间，虽臣等百馀人何益。”<span class="kindle-cn-underline">吕泽</span>
 强要曰：“为我画计。”<span class="kindle-cn-underline">留侯</span>
 曰：“此难以口舌争也。顾上有不能致者，天下有四人。四人者年老矣，皆以为上慢侮人，故逃匿山中，义不为<span class="kindle-cn-underline">汉</span>
 臣。然上高此四人。今公诚能无爱金玉璧<a id="page363"></a>
 帛，令太子为书，卑辞安车，因使辩士固请，宜来。来，以为客，时时从入朝，令上见之，则必异而问之。问之，上知此四人贤，则一助也。”于是<span class="kindle-cn-underline">吕后</span>
 令<span class="kindle-cn-underline">吕泽</span>
 使人奉太子书，卑辞厚礼，迎此四人。四人至，客<span class="kindle-cn-underline">建成侯</span>
 所。</p>
<p>
<span class="kindle-cn-underline">汉</span>
 十一年，<span class="kindle-cn-underline">黥布</span>
 反，上病，欲使太子将，往击之。四人相谓曰：“凡来者，将以存太子。太子将兵，事危矣。”乃说<span class="kindle-cn-underline">建成侯</span>
 曰：“太子将兵，有功则位不益太子；无功还，则从此受祸矣。且太子所与俱诸将，皆尝与上定天下枭将也，今使太子将之，此无异使羊将狼也，皆不肯为尽力，其无功必矣。臣闻‘母爱者子抱’，今<span class="kindle-cn-underline">戚夫人</span>
 日夜侍御，<span class="kindle-cn-underline">赵王如意</span>
 常抱居前，上曰‘终不使不肖子居爱子之上’，明乎其代太子位必矣。君何不急请<span class="kindle-cn-underline">吕后</span>
 承间为上泣言：‘<span class="kindle-cn-underline">黥布</span>
 ，天下猛将也，善用兵，今诸将皆陛下故等夷，乃令太子将此属，无异使羊将狼，莫肯为用，且使<span class="kindle-cn-underline">布</span>
 闻之，则鼓行而西耳。上虽病，强载辎车，卧而护之，诸将不敢不尽力。上虽苦，为妻子自强。’”于是<span class="kindle-cn-underline">吕泽</span>
 立夜见<span class="kindle-cn-underline">吕后</span>
 ，<span class="kindle-cn-underline">吕后</span>
 承间为上泣涕而言，如四人意。上曰：“吾惟竖子固不足遣，而公自行耳。”于是上自将兵而东，群臣居守，皆送至<span class="kindle-cn-underline">灞上</span>
 。<span class="kindle-cn-underline">留侯</span>
 病，自强起，至<span class="kindle-cn-underline">曲邮</span>
 ，见上曰：“臣宜从，病甚。<span class="kindle-cn-underline">楚</span>
 人剽疾，愿上无与<span class="kindle-cn-underline">楚</span>
 人争锋。”因说上曰：“令太子为将军，监关<span class="kindle-cn-underline">中兵</span>
 。”上曰：“<span class="kindle-cn-underline">子房</span>
 虽病，强卧而傅太子。”是时<span class="kindle-cn-underline">叔孙通</span>
 为太傅，<span class="kindle-cn-underline">留侯</span>
 行少傅事。</p>
<p>
<span class="kindle-cn-underline">汉</span>
 十二年，上从击破<span class="kindle-cn-underline">布</span>
 军归，疾益甚，愈欲易太子。<span class="kindle-cn-underline">留侯</span>
 谏，不听，因疾不视事。<span class="kindle-cn-underline">叔孙太傅</span>
 称说引古今，以死争太子。上详许之，犹欲易之。及燕，置酒，太子侍。四人从太子，年皆八十有馀，须眉皓白，衣冠甚伟。上怪之，问曰：“彼何为者？”四人前对，各言名姓，曰<span class="kindle-cn-underline">东园公</span>
 ，<span class="kindle-cn-underline">角里先生</span>
 ，<span class="kindle-cn-underline">绮里季</span>
 ，<span class="kindle-cn-underline">夏黄公</span>
 。上乃大惊，曰：“吾求公数岁，公辟逃我，今公何自从吾儿游乎？”四人皆曰：“陛下轻士善骂，臣等义不受辱，故恐而亡匿。窃闻太子为人仁孝，恭敬爱士，天下莫不延颈欲为太子死者，故臣等来耳。”上曰：“烦公幸卒调护太子。”</p>
<p>四人为寿已毕，趋去。上目送之，召<span class="kindle-cn-underline">戚夫人</span>
 指示四人者曰：“我欲易之，彼四人辅之，羽翼已成，难动矣。<span class="kindle-cn-underline">吕后</span>
 真而主矣。”<span class="kindle-cn-underline">戚夫人</span>
 泣，上曰：“为我<span class="kindle-cn-underline">楚</span>
 舞，吾为若<span class="kindle-cn-underline">楚</span>
 歌。”歌曰：“鸿鹄高飞，一举千里。羽翮已就，横绝四海。横绝四海，当可奈何！虽有增缴，尚安所施！”歌数阕，<span class="kindle-cn-underline">戚夫人</span>
 嘘唏流涕，上起去，罢酒。竟不易太子者，<span class="kindle-cn-underline">留侯</span>
 本招此四人之力也。<br/>
<br/>
</p>
<p>
<span class="kindle-cn-underline">留侯</span>
 从上击<span class="kindle-cn-underline">代</span>
 ，出奇计<span class="kindle-cn-underline">马邑</span>
 下，及立<span class="kindle-cn-underline">萧何</span>
 相国，所与上从容言天下事甚众，非天下所以存亡，故不著。<span class="kindle-cn-underline">留侯</span>
 乃称曰：“家世相<span class="kindle-cn-underline">韩</span>
 ，及<span class="kindle-cn-underline">韩</span>
 灭，不爱万<a id="page364"></a>
 金之资，为<span class="kindle-cn-underline">韩</span>
 报雠强<span class="kindle-cn-underline">秦</span>
 ，天下振动。今以三寸舌为帝者师，封万户，位列侯，此布衣之极，于<span class="kindle-cn-underline">良</span>
 足矣。愿弃人间事，欲从<span class="kindle-cn-underline">赤松子</span>
 游耳。”乃学辟谷，道引轻身。会<span class="kindle-cn-underline">高帝</span>
 崩，<span class="kindle-cn-underline">吕后</span>
 德<span class="kindle-cn-underline">留侯</span>
 ，乃强食之，曰：“人生一世间，如白驹过隙，何至自苦如此乎！”<span class="kindle-cn-underline">留侯</span>
 不得已，强听而食。</p>
<p>后八年卒，谥为<span class="kindle-cn-underline">文成侯</span>
 。子<span class="kindle-cn-underline">不疑</span>
 代侯。</p>
<p>
<span class="kindle-cn-underline">子房</span>
 始所见<span class="kindle-cn-underline">下邳</span>
 圯上老父与<span class="kindle-cn-quxian">太公书</span>
 者，后十三年从<span class="kindle-cn-underline">高帝</span>
 过<span class="kindle-cn-underline">济北</span>
 ，果见<span class="kindle-cn-underline">穀城山</span>
 下黄石，取而葆祠之。<span class="kindle-cn-underline">留侯</span>
 死，并葬黄石。每上冢伏腊，祠黄石。</p>
<p>
<span class="kindle-cn-underline">留侯不疑</span>
 ，<span class="kindle-cn-underline">孝文帝</span>
 五年坐不敬，国除。<br/>
<br/>
</p>
<p>
<span class="kindle-cn-underline">太史公</span>
 曰：学者多言无鬼神，然言有物。至如<span class="kindle-cn-underline">留侯</span>
 所见老父予书，亦可怪矣。<span class="kindle-cn-underline">高祖</span>
 离困者数矣，而<span class="kindle-cn-underline">留侯</span>
 常有功力焉，岂可谓非天乎？上曰：“夫运筹策帷帐之中，决胜千里外，吾不如<span class="kindle-cn-underline">子房</span>
 。”余以为其人计魁梧奇伟，至见其图，状貌如妇人好女。盖<span class="kindle-cn-underline">孔子</span>
 曰：“以貌取人，失之<span class="kindle-cn-underline">子羽</span>
 。”<span class="kindle-cn-underline">留侯</span>
 亦云。</p>
</div>
</body>
</html>
