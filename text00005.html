<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史　记　卷　一五 帝 本 纪 第 一</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page1"></a>
 史记卷一<br/>
五帝本纪第一</h1>
<p>
<span class="kindle-cn-underline">黄帝</span>
 者，<span class="kindle-cn-underline">少典</span>
 之子，姓<span class="kindle-cn-underline">公孙</span>
 ，名曰<span class="kindle-cn-underline">轩辕</span>
 。生而神灵，弱而能言，幼而徇齐，长而敦敏，成而聪明。</p>
<p>
<span class="kindle-cn-underline">轩辕</span>
 之时，<span class="kindle-cn-underline">神农氏</span>
 世衰。诸侯相侵伐，暴虐百姓，而<span class="kindle-cn-underline">神农氏</span>
 弗能征。于是<span class="kindle-cn-underline">轩辕</span>
 乃习用干戈，以征不享，诸侯咸来宾从。而<span class="kindle-cn-underline">蚩尤</span>
 最为暴，莫能伐。<span class="kindle-cn-underline">炎帝</span>
 欲侵陵诸侯，诸侯咸归<span class="kindle-cn-underline">轩辕</span>
 。<span class="kindle-cn-underline">轩辕</span>
 乃修德振兵，治五气，蓺五种，抚万民，度四方，教熊罴貔貅䝙虎，以与<span class="kindle-cn-underline">炎帝</span>
 战于<span class="kindle-cn-underline">阪泉</span>
 之野。三战，然后得其志。<span class="kindle-cn-underline">蚩尤</span>
 作乱，不用帝命。于是<span class="kindle-cn-underline">黄帝</span>
 乃征师诸侯，与<span class="kindle-cn-underline">蚩尤</span>
 战于<span class="kindle-cn-underline">涿鹿</span>
 之野，遂禽杀<span class="kindle-cn-underline">蚩尤</span>
 。而诸侯咸尊<span class="kindle-cn-underline">轩辕</span>
 为天子，代<span class="kindle-cn-underline">神农氏</span>
 ，是为<span class="kindle-cn-underline">黄帝</span>
 。天下有不顺者，<span class="kindle-cn-underline">黄帝</span>
 从而征之，平者去之，披山通道，未尝宁居。</p>
<p>东至于海，登<span class="kindle-cn-underline">丸山</span>
 ，及<span class="kindle-cn-underline">岱宗</span>
 。西至于<span class="kindle-cn-underline">空桐</span>
 ，登<span class="kindle-cn-underline">鸡头</span>
 。南至于<span class="kindle-cn-underline">江</span>
 ，登<span class="kindle-cn-underline">熊</span>
 、<span class="kindle-cn-underline">湘</span>
 。北逐<span class="kindle-cn-underline">荤粥</span>
 ，合符<span class="kindle-cn-underline">釜山</span>
 ，而邑于<span class="kindle-cn-underline">涿鹿</span>
 之阿。迁徙往来无常处，以师兵为营卫。官名皆以云命，为云师。置左右大监，监于万国。万国和，而鬼神山川封禅与为多焉。获宝鼎，迎日推䇲。举<span class="kindle-cn-underline">风后</span>
 、<span class="kindle-cn-underline">力牧</span>
 、<span class="kindle-cn-underline">常先</span>
 、<span class="kindle-cn-underline">大鸿</span>
 以治民。顺天地之纪，幽明之占，死生之说，存亡之难。时播百谷草木，淳化鸟兽虫蛾，旁罗日月星辰水波土石金玉，劳勤心力耳目，节用水火材物。有土德之瑞，故号<span class="kindle-cn-underline">黄帝</span>
 。</p>
<p>
<span class="kindle-cn-underline">黄帝</span>
 二十五子，其得姓者十四人。</p>
<p>
<span class="kindle-cn-underline">黄帝</span>
 居<span class="kindle-cn-underline">轩辕之丘</span>
 ，而娶于<span class="kindle-cn-underline">西陵</span>
 之女，是为<span class="kindle-cn-underline">嫘祖</span>
 。<span class="kindle-cn-underline">嫘祖</span>
 为<span class="kindle-cn-underline">黄帝</span>
 正妃，生二子，其后皆有天下：其一曰<span class="kindle-cn-underline">玄嚣</span>
 ，是为<span class="kindle-cn-underline">青阳</span>
 ，<span class="kindle-cn-underline">青阳</span>
 降居<span class="kindle-cn-underline">江水</span>
 ；其二曰<span class="kindle-cn-underline">昌意</span>
 ，降居<span class="kindle-cn-underline">若水</span>
 。<span class="kindle-cn-underline">昌意</span>
 娶<span class="kindle-cn-underline">蜀山氏</span>
 女，曰<span class="kindle-cn-underline">昌仆</span>
 ，生<span class="kindle-cn-underline">高阳</span>
 ，<span class="kindle-cn-underline">高阳</span>
 有圣德焉。<span class="kindle-cn-underline">黄帝</span>
 崩，葬<span class="kindle-cn-underline">桥山</span>
 。其孙<span class="kindle-cn-underline">昌意</span>
 之子<span class="kindle-cn-underline">高阳</span>
 立，是为<span class="kindle-cn-underline">帝颛顼</span>
 也。<br/>
<br/>
</p>
<p>
<span class="kindle-cn-underline">帝颛顼高阳</span>
 者，<span class="kindle-cn-underline">黄帝</span>
 之孙而<span class="kindle-cn-underline">昌意</span>
 之子也。静渊以有谋，疏通而知事；养材以任地，载时以象天，依鬼神以制义，治气以教化，絜诚以祭祀。北至于<span class="kindle-cn-underline">幽陵</span>
 ，南至于<span class="kindle-cn-underline">交阯</span>
 ，西至于<span class="kindle-cn-underline">流沙</span>
 ，东至于<span class="kindle-cn-underline">蟠木</span>
 。动静之物，大小之神，日<a id="page2"></a>
 月所照，莫不砥属。</p>
<p>
<span class="kindle-cn-underline">帝颛顼</span>
 生子曰<span class="kindle-cn-underline">穷蝉</span>
 。<span class="kindle-cn-underline">颛顼</span>
 崩，而<span class="kindle-cn-underline">玄嚣</span>
 之孙<span class="kindle-cn-underline">高辛</span>
 立，是为<span class="kindle-cn-underline">帝喾</span>
 。<br/>
<br/>
</p>
<p>
<span class="kindle-cn-underline">帝喾高辛</span>
 者，<span class="kindle-cn-underline">黄帝</span>
 之曾孙也。<span class="kindle-cn-underline">高辛</span>
 父曰<img class="kindle-cn-inline-character" src="Image00004.jpg" alt="char" />
 <span class="kindle-cn-underline">极</span>
 ，<img class="kindle-cn-inline-character" src="Image00004.jpg" alt="char" />
 <span class="kindle-cn-underline">极</span>
 父曰<span class="kindle-cn-underline">玄嚣</span>
 ，<span class="kindle-cn-underline">玄嚣</span>
 父曰<span class="kindle-cn-underline">黄帝</span>
 。自<span class="kindle-cn-underline">玄嚣</span>
 与<img class="kindle-cn-inline-character" src="Image00004.jpg" alt="char" />
 <span class="kindle-cn-underline">极</span>
 皆不得在位，至<span class="kindle-cn-underline">高辛</span>
 即帝位。<span class="kindle-cn-underline">高辛</span>
 于<span class="kindle-cn-underline">颛顼</span>
 为族子。</p>
<p>
<span class="kindle-cn-underline">高辛</span>
 生而神灵，自言其名。普施利物，不于其身。聪以知远，明以察微。顺天之义，知民之急。仁而威，惠而信，修身而天下服。取地之财而节用之，抚教万民而利诲之，历日月而迎送之，明鬼神而敬事之。其色郁郁，其德嶷嶷。其动也时，其服也士。<span class="kindle-cn-underline">帝喾</span>
 溉执中而遍天下，日月所照，风雨所至，莫不从服。</p>
<p>
<span class="kindle-cn-underline">帝喾</span>
 娶<span class="kindle-cn-underline">陈锋氏</span>
 女，生<span class="kindle-cn-underline">放勋</span>
 。娶<span class="kindle-cn-underline">娵訾氏</span>
 女，生<span class="kindle-cn-underline">挚</span>
 。<span class="kindle-cn-underline">帝喾</span>
 崩，而<span class="kindle-cn-underline">挚</span>
 代立。<span class="kindle-cn-underline">帝挚</span>
 立，不善（崩），而弟<span class="kindle-cn-underline">放勋</span>
 立，是为<span class="kindle-cn-underline">帝尧</span>
 。<br/>
<br/>
</p>
<p>
<span class="kindle-cn-underline">帝尧</span>
 者，<span class="kindle-cn-underline">放勋</span>
 。其仁如天，其知如神。就之如日，望之如云。富而不骄，贵而不舒。黄收纯衣，彤车乘白马，能明驯德，以亲九族。九族既睦，便章百姓。百姓昭明，合和万国。</p>
<p>乃命<span class="kindle-cn-underline">羲</span>
 、<span class="kindle-cn-underline">和</span>
 ，敬顺昊天，数法日月星辰，敬授民时。分命<span class="kindle-cn-underline">羲仲</span>
 ，居<span class="kindle-cn-underline">郁夷</span>
 ，曰<span class="kindle-cn-underline">旸谷</span>
 。敬道日出，便程东作。日中，星<span class="kindle-cn-underline">鸟</span>
 ，以殷中春。其民析，鸟兽字微。申命<span class="kindle-cn-underline">羲叔</span>
 ，居<span class="kindle-cn-underline">南交</span>
 。便程南为，敬致。日永，星<span class="kindle-cn-underline">火</span>
 ，以正中夏。其民因，鸟兽希革。申命<span class="kindle-cn-underline">和仲</span>
 ，居西土，曰<span class="kindle-cn-underline">昧谷</span>
 。敬道日入，便程西成。夜中，星<span class="kindle-cn-underline">虚</span>
 ，以正中秋。其民夷易，鸟兽毛毨。申命<span class="kindle-cn-underline">和叔</span>
 ，居北方，曰<span class="kindle-cn-underline">幽都</span>
 。便在伏物。日短，星<span class="kindle-cn-underline">昴</span>
 ，以正中冬。其民燠，鸟兽氄毛。岁三百六十六日，以闰月正四时。信饬百官，众功皆兴。</p>
<p>
<span class="kindle-cn-underline">尧</span>
 曰：“谁可顺此事？”<span class="kindle-cn-underline">放齐</span>
 曰：“嗣子<span class="kindle-cn-underline">丹朱</span>
 开明。”<span class="kindle-cn-underline">尧</span>
 曰：“吁！顽凶，不用。”<span class="kindle-cn-underline">尧</span>
 又曰：“谁可者？”<img class="kindle-cn-inline-character" src="Image00005.jpg" alt="char" />
 <span class="kindle-cn-underline">兜</span>
 曰：“<span class="kindle-cn-underline">共工</span>
 旁聚布功，可用。”<span class="kindle-cn-underline">尧</span>
 曰：“<span class="kindle-cn-underline">共工</span>
 善言，其用僻，似恭漫天，不可。”<span class="kindle-cn-underline">尧</span>
 又曰：“嗟，四岳，汤汤洪水滔天，浩浩怀山襄陵，下民其忧，有能使治者？”皆曰<span class="kindle-cn-underline">鲧</span>
 可。<span class="kindle-cn-underline">尧</span>
 曰：“<span class="kindle-cn-underline">鲧</span>
 负命毁族，不可。”岳曰：“异哉，试不可用而已。”<span class="kindle-cn-underline">尧</span>
 于是听岳用<span class="kindle-cn-underline">鲧</span>
 。九岁，功用不成。</p>
<p>
<span class="kindle-cn-underline">尧</span>
 曰：“嗟！四岳：朕在位七十载，汝能庸命，践朕位？”岳应曰：“鄙德忝帝位。”<span class="kindle-cn-underline">尧</span>
 曰：“悉举贵戚及疏远隐匿者。”众皆言于<span class="kindle-cn-underline">尧</span>
 曰：“有矜在民间，曰<span class="kindle-cn-underline">虞舜</span>
 。”<span class="kindle-cn-underline">尧</span>
 曰：“然，朕闻之。其何如？”岳曰：“盲者子。父顽，母嚚，弟傲，能和以孝，烝烝治，不至奸。”<span class="kindle-cn-underline">尧</span>
 曰：“吾其试哉。”于是<span class="kindle-cn-underline">尧</span>
 妻之二女，观其德于二女。<span class="kindle-cn-underline">舜</span>
 饬下二女于<span class="kindle-cn-underline">妫汭</span>
 ，如妇礼。<span class="kindle-cn-underline">尧</span>
 善之，乃使<span class="kindle-cn-underline">舜</span>
 慎和五典，五典能<a id="page3"></a>
 从。乃遍入百官，百官时序。宾于四门，四门穆穆，诸侯远方宾客皆敬。<span class="kindle-cn-underline">尧</span>
 使<span class="kindle-cn-underline">舜</span>
 入山林川泽，暴风雷雨，<span class="kindle-cn-underline">舜</span>
 行不迷。<span class="kindle-cn-underline">尧</span>
 以为圣，召<span class="kindle-cn-underline">舜</span>
 曰：“女谋事至而言可绩，三年矣。女登帝位。”<span class="kindle-cn-underline">舜</span>
 让于德不怿。正月上日，<span class="kindle-cn-underline">舜</span>
 受终于<span class="kindle-cn-underline">文祖</span>
 。<span class="kindle-cn-underline">文祖</span>
 者，<span class="kindle-cn-underline">尧</span>
 大祖也。</p>
<p>于是<span class="kindle-cn-underline">帝尧</span>
 老，命<span class="kindle-cn-underline">舜</span>
 摄行天子之政，以观天命。<span class="kindle-cn-underline">舜</span>
 乃在璇玑玉衡，以齐七政。遂类于上帝，禋于六宗，望于山川，辩于群神。揖五瑞，择吉月日，见四岳诸牧，班瑞。岁二月，东巡狩，至于<span class="kindle-cn-underline">岱宗</span>
 ，祡，望秩于山川。遂见东方君长，合时月正日，同律度量衡，修五礼五玉三帛二生一死为挚，如五器，卒乃复。五月，南巡狩；八月，西巡狩；十一月，北巡狩：皆如初。归，至于祖祢庙，用特牛礼。五岁一巡狩，群后四朝。遍告以言，明试以功，车服以庸。肇十有二州，决川。象以典刑，流宥五刑，鞭作官刑，扑作教刑，金作赎刑。眚灾过，赦；怙终贼，刑。钦哉，钦哉，惟刑之静哉！</p>
<p><img class="kindle-cn-inline-character" src="Image00005.jpg" alt="char" />
 <span class="kindle-cn-underline">兜</span>
 进言<span class="kindle-cn-underline">共工</span>
 ，<span class="kindle-cn-underline">尧</span>
 曰不可而试之工师，<span class="kindle-cn-underline">共工</span>
 果淫辟。四岳举<span class="kindle-cn-underline">鲧</span>
 治鸿水，<span class="kindle-cn-underline">尧</span>
 以为不可，岳强请试之，试之而无功，故百姓不便。<span class="kindle-cn-underline">三苗</span>
 在<span class="kindle-cn-underline">江淮</span>
 、<span class="kindle-cn-underline">荆州</span>
 数为乱。于是<span class="kindle-cn-underline">舜</span>
 归而言于帝，请流<span class="kindle-cn-underline">共工</span>
 于<span class="kindle-cn-underline">幽陵</span>
 ，以变<span class="kindle-cn-underline">北狄</span>
 ；放<img class="kindle-cn-inline-character" src="Image00006.jpg" alt="char" />
 <span class="kindle-cn-underline">兜</span>
 于<span class="kindle-cn-underline">崇山</span>
 ，以变<span class="kindle-cn-underline">南蛮</span>
 ；迁<span class="kindle-cn-underline">三苗</span>
 于<span class="kindle-cn-underline">三危</span>
 ，以变<span class="kindle-cn-underline">西戎</span>
 ；殛<span class="kindle-cn-underline">鲧</span>
 于<span class="kindle-cn-underline">羽山</span>
 ，以变<span class="kindle-cn-underline">东夷</span>
 ：四罪而天下咸服。</p>
<p>
<span class="kindle-cn-underline">尧</span>
 立七十年得<span class="kindle-cn-underline">舜</span>
 ，二十年而老，令<span class="kindle-cn-underline">舜</span>
 摄行天子之政，荐之于天。<span class="kindle-cn-underline">尧</span>
 辟位凡二十八年而崩。百姓悲哀，如丧父母。三年，四方莫举乐，以思<span class="kindle-cn-underline">尧</span>
 。<span class="kindle-cn-underline">尧</span>
 知子<span class="kindle-cn-underline">丹朱</span>
 之不肖，不足授天下，于是乃权授<span class="kindle-cn-underline">舜</span>
 。授<span class="kindle-cn-underline">舜</span>
 ，则天下得其利而<span class="kindle-cn-underline">丹朱</span>
 病；授<span class="kindle-cn-underline">丹朱</span>
 ，则天下病而<span class="kindle-cn-underline">丹朱</span>
 得其利。<span class="kindle-cn-underline">尧</span>
 曰“终不以天下之病而利一人”，而卒授<span class="kindle-cn-underline">舜</span>
 以天下。<span class="kindle-cn-underline">尧</span>
 崩，三年之丧毕，<span class="kindle-cn-underline">舜</span>
 让辟<span class="kindle-cn-underline">丹朱</span>
 于<span class="kindle-cn-underline">南河</span>
 之南。诸侯朝觐者不之<span class="kindle-cn-underline">丹朱</span>
 而之<span class="kindle-cn-underline">舜</span>
 ，狱讼者不之<span class="kindle-cn-underline">丹朱</span>
 而之<span class="kindle-cn-underline">舜</span>
 ，讴歌者不讴歌<span class="kindle-cn-underline">丹朱</span>
 而讴歌<span class="kindle-cn-underline">舜</span>
 。<span class="kindle-cn-underline">舜</span>
 曰“天也”，夫而后之中国践天子位焉，是为<span class="kindle-cn-underline">帝舜</span>
 。<br/>
<br/>
</p>
<p>
<span class="kindle-cn-underline">虞舜</span>
 者，名曰<span class="kindle-cn-underline">重华</span>
 。<span class="kindle-cn-underline">重华</span>
 父曰<span class="kindle-cn-underline">瞽叟</span>
 ，<span class="kindle-cn-underline">瞽叟</span>
 父曰<span class="kindle-cn-underline">桥牛</span>
 ，<span class="kindle-cn-underline">桥牛</span>
 父曰<span class="kindle-cn-underline">句望</span>
 ，<span class="kindle-cn-underline">句望</span>
 父曰<span class="kindle-cn-underline">敬康</span>
 ，<span class="kindle-cn-underline">敬康</span>
 父曰<span class="kindle-cn-underline">穷蝉</span>
 ，<span class="kindle-cn-underline">穷蝉</span>
 父曰<span class="kindle-cn-underline">帝颛顼</span>
 ，<span class="kindle-cn-underline">颛顼</span>
 父曰<span class="kindle-cn-underline">昌意</span>
 ：以至<span class="kindle-cn-underline">舜</span>
 七世矣。自从<span class="kindle-cn-underline">穷蝉</span>
 以至<span class="kindle-cn-underline">帝舜</span>
 ，皆微为庶人。</p>
<p>
<span class="kindle-cn-underline">舜</span>
 父<span class="kindle-cn-underline">瞽叟</span>
 盲，而<span class="kindle-cn-underline">舜</span>
 母死，<span class="kindle-cn-underline">瞽叟</span>
 更娶妻而生<span class="kindle-cn-underline">象</span>
 ，<span class="kindle-cn-underline">象</span>
 傲。<span class="kindle-cn-underline">瞽叟</span>
 爱后妻子，常欲杀<span class="kindle-cn-underline">舜</span>
 ，<span class="kindle-cn-underline">舜</span>
 避逃；及有小过，则受罪。顺事父及后母与弟，日以笃谨，匪有解。</p>
<p>
<span class="kindle-cn-underline">舜</span>
 ，<span class="kindle-cn-underline">冀州</span>
 之人也。<span class="kindle-cn-underline">舜</span>
 耕<span class="kindle-cn-underline">历山</span>
 ，渔<span class="kindle-cn-underline">雷泽</span>
 ，陶<span class="kindle-cn-underline">河</span>
 滨，作什器于<span class="kindle-cn-underline">寿丘</span>
 ，就时于<span class="kindle-cn-underline">负夏</span>
 。<span class="kindle-cn-underline">舜</span>
 父<span class="kindle-cn-underline">瞽叟</span>
 顽，母嚚，弟<span class="kindle-cn-underline">象</span>
 傲，皆欲杀<span class="kindle-cn-underline">舜</span>
 。<span class="kindle-cn-underline">舜</span>
 顺适不失子道，兄弟孝<a id="page4"></a>
 慈。欲杀，不可得；即求，尝在侧。</p>
<p>
<span class="kindle-cn-underline">舜</span>
 年二十以孝闻。三十而<span class="kindle-cn-underline">帝尧</span>
 问可用者，四岳咸荐<span class="kindle-cn-underline">虞舜</span>
 ，曰可。于是<span class="kindle-cn-underline">尧</span>
 乃以二女妻<span class="kindle-cn-underline">舜</span>
 以观其内，使九男与处以观其外。<span class="kindle-cn-underline">舜</span>
 居<span class="kindle-cn-underline">妫汭</span>
 ，内行弥谨。<span class="kindle-cn-underline">尧</span>
 二女不敢以贵骄事<span class="kindle-cn-underline">舜</span>
 亲戚，甚有妇道。<span class="kindle-cn-underline">尧</span>
 九男皆益笃。<span class="kindle-cn-underline">舜</span>
 耕<span class="kindle-cn-underline">历山</span>
 ，<span class="kindle-cn-underline">历山</span>
 之人皆让畔；渔<span class="kindle-cn-underline">雷泽</span>
 ，<span class="kindle-cn-underline">雷泽</span>
 上人皆让居；陶<span class="kindle-cn-underline">河</span>
 滨，<span class="kindle-cn-underline">河</span>
 滨器皆不苦窳。一年而所居成聚，二年成邑，三年成都。<span class="kindle-cn-underline">尧</span>
 乃赐<span class="kindle-cn-underline">舜</span>
 <img class="kindle-cn-inline-character" src="Image00007.jpg" alt="char" />
 衣，与琴，为筑仓廪，予牛羊。<span class="kindle-cn-underline">瞽叟</span>
 尚复欲杀之，使<span class="kindle-cn-underline">舜</span>
 上涂廪，<span class="kindle-cn-underline">瞽叟</span>
 从下纵火焚廪。<span class="kindle-cn-underline">舜</span>
 乃以两笠自扞而下，去，得不死。后<span class="kindle-cn-underline">瞽叟</span>
 又使<span class="kindle-cn-underline">舜</span>
 穿井，<span class="kindle-cn-underline">舜</span>
 穿井为匿空旁出。<span class="kindle-cn-underline">舜</span>
 既入深，<span class="kindle-cn-underline">瞽叟</span>
 与<span class="kindle-cn-underline">象</span>
 共下土实井，<span class="kindle-cn-underline">舜</span>
 从匿空出，去。<span class="kindle-cn-underline">瞽叟</span>
 、<span class="kindle-cn-underline">象</span>
 喜，以<span class="kindle-cn-underline">舜</span>
 为已死。<span class="kindle-cn-underline">象</span>
 曰：“本谋者<span class="kindle-cn-underline">象</span>
 。”<span class="kindle-cn-underline">象</span>
 与其父母分，于是曰：“<span class="kindle-cn-underline">舜</span>
 妻<span class="kindle-cn-underline">尧</span>
 二女，与琴，<span class="kindle-cn-underline">象</span>
 取之。牛羊仓廪予父母。”<span class="kindle-cn-underline">象</span>
 乃止<span class="kindle-cn-underline">舜</span>
 宫居，鼓其琴。<span class="kindle-cn-underline">舜</span>
 往见之。<span class="kindle-cn-underline">象</span>
 鄂不怿，曰：“我思<span class="kindle-cn-underline">舜</span>
 正郁陶！”<span class="kindle-cn-underline">舜</span>
 曰：“然，尔其庶矣！”<span class="kindle-cn-underline">舜</span>
 复事<span class="kindle-cn-underline">瞽叟</span>
 爱弟弥谨。于是<span class="kindle-cn-underline">尧</span>
 乃试<span class="kindle-cn-underline">舜</span>
 五典百官，皆治。</p>
<p>昔<span class="kindle-cn-underline">高阳氏</span>
 有才子八人，世得其利，谓之“八恺”。<span class="kindle-cn-underline">高辛氏</span>
 有才子八人，世谓之“八元”。此十六族者，世济其美，不陨其名。至于<span class="kindle-cn-underline">尧</span>
 ，<span class="kindle-cn-underline">尧</span>
 未能举。<span class="kindle-cn-underline">舜</span>
 举八恺，使主后土，以揆百事，莫不时序。举八元，使布五教于四方，父义，母慈，兄友，弟恭，子孝，内平外成。</p>
<p>昔<span class="kindle-cn-underline">帝鸿氏</span>
 有不才子，掩义隐贼，好行凶慝，天下谓之<span class="kindle-cn-underline">浑沌</span>
 。<span class="kindle-cn-underline">少暤氏</span>
 有不才子，毁信恶忠，崇饰恶言，天下谓之<span class="kindle-cn-underline">穷奇</span>
 。<span class="kindle-cn-underline">颛顼氏</span>
 有不才子，不可教训，不知话言，天下谓之<span class="kindle-cn-underline">祷杌</span>
 。此三族世忧之。至于<span class="kindle-cn-underline">尧</span>
 ，<span class="kindle-cn-underline">尧</span>
 未能去。<span class="kindle-cn-underline">缙云氏</span>
 有不才子，贪于饮食，冒于货贿，天下谓之<span class="kindle-cn-underline">饕餮</span>
 。天下恶之，比之三凶。<span class="kindle-cn-underline">舜</span>
 宾于四门，乃流四凶族，迁于四裔，以御螭魅，于是四门辟，言毋凶人也。</p>
<p>
<span class="kindle-cn-underline">舜</span>
 入于大麓，烈风雷雨不迷，<span class="kindle-cn-underline">尧</span>
 乃知<span class="kindle-cn-underline">舜</span>
 之足授天下。<span class="kindle-cn-underline">尧</span>
 老，使<span class="kindle-cn-underline">舜</span>
 摄行天子政，巡狩。<span class="kindle-cn-underline">舜</span>
 得举用事二十年，而<span class="kindle-cn-underline">尧</span>
 使摄政。摄政八年而<span class="kindle-cn-underline">尧</span>
 崩。三年丧毕，让<span class="kindle-cn-underline">丹朱</span>
 ，天下归<span class="kindle-cn-underline">舜</span>
 。而<span class="kindle-cn-underline">禹</span>
 、<span class="kindle-cn-underline">皋陶</span>
 、<span class="kindle-cn-underline">契</span>
 、<span class="kindle-cn-underline">后稷</span>
 、<span class="kindle-cn-underline">伯夷</span>
 、<span class="kindle-cn-underline">夔</span>
 、<span class="kindle-cn-underline">龙</span>
 、<span class="kindle-cn-underline">倕</span>
 、<span class="kindle-cn-underline">益</span>
 、<span class="kindle-cn-underline">彭祖</span>
 自<span class="kindle-cn-underline">尧</span>
 时而皆举用，未有分职。于是<span class="kindle-cn-underline">舜</span>
 乃至于<span class="kindle-cn-underline">文祖</span>
 ，谋于四岳，辟四门，明通四方耳目，命十二牧论帝德，行厚德，远佞人，则蛮夷率服。<span class="kindle-cn-underline">舜</span>
 谓四岳曰：“有能奋庸美<span class="kindle-cn-underline">尧</span>
 之事者，使居官相事？”皆曰：“<span class="kindle-cn-underline">伯禹</span>
 为司空，可美帝功。”<span class="kindle-cn-underline">舜</span>
 曰：“嗟，然！<span class="kindle-cn-underline">禹</span>
 ，汝平水土，维是勉哉。”<span class="kindle-cn-underline">禹</span>
 拜稽首，让于<span class="kindle-cn-underline">稷</span>
 、<span class="kindle-cn-underline">契</span>
 与<span class="kindle-cn-underline">皋陶</span>
 。<span class="kindle-cn-underline">舜</span>
 曰：“然，往矣。”<span class="kindle-cn-underline">舜</span>
 曰：“<span class="kindle-cn-underline">弃</span>
 ，黎民始饥，汝后稷播时百谷。”<span class="kindle-cn-underline">舜</span>
 曰：“<span class="kindle-cn-underline">契</span>
 ，百姓不亲，五品不驯，汝为司徒，而敬敷五教，在宽。”<span class="kindle-cn-underline">舜</span>
 曰：“<span class="kindle-cn-underline">皋陶</span>
 ，蛮夷猾夏，寇贼奸轨，汝作士，五刑有服，五服三就；五流有度，五度三居：维明能信。”<span class="kindle-cn-underline">舜</span>
 曰：“谁能驯予工？”皆曰<span class="kindle-cn-underline">垂</span>
 可。于是以<span class="kindle-cn-underline">垂</span>
 为共工。<span class="kindle-cn-underline">舜</span>
 曰：“谁能驯予上下草<a id="page5"></a>
 木鸟兽？”皆曰<span class="kindle-cn-underline">益</span>
 可。于是以<span class="kindle-cn-underline">益</span>
 为朕虞。<span class="kindle-cn-underline">益</span>
 拜稽首，让于诸臣<span class="kindle-cn-underline">朱虎</span>
 、<span class="kindle-cn-underline">熊罴</span>
 。<span class="kindle-cn-underline">舜</span>
 曰：“往矣，汝谐。”遂以<span class="kindle-cn-underline">朱虎</span>
 、<span class="kindle-cn-underline">熊罴</span>
 为佐。<span class="kindle-cn-underline">舜</span>
 曰：“嗟！四岳，有能典朕三礼？”皆曰<span class="kindle-cn-underline">伯夷</span>
 可。<span class="kindle-cn-underline">舜</span>
 曰：“嗟！<span class="kindle-cn-underline">伯夷</span>
 ，以汝为秩宗，夙夜维敬，直哉维静絜。”<span class="kindle-cn-underline">伯夷</span>
 让<span class="kindle-cn-underline">夔</span>
 、<span class="kindle-cn-underline">龙</span>
 。<span class="kindle-cn-underline">舜</span>
 曰：“然。以<span class="kindle-cn-underline">夔</span>
 为典乐，教稚子，直而温，宽而栗，刚而毋虐，简而毋傲；诗言意，歌长言，声依永，律和声，八音能谐，毋相夺伦，神人以和。”<span class="kindle-cn-underline">夔</span>
 曰：“於！予击石拊石，百兽率舞。”<span class="kindle-cn-underline">舜</span>
 曰：“<span class="kindle-cn-underline">龙</span>
 ，朕畏忌谗说殄伪，振惊朕众，命汝为纳言，夙夜出入朕命，惟信。”<span class="kindle-cn-underline">舜</span>
 曰：“嗟！女二十有二人，敬哉，惟时相天事。”三岁一考功，三考绌陟，远近众功咸兴。分北<span class="kindle-cn-underline">三苗</span>
 。</p>
<p>此二十二人咸成厥功：<span class="kindle-cn-underline">皋陶</span>
 为大理，平，民各伏得其实；<span class="kindle-cn-underline">伯夷</span>
 主礼，上下咸让；<span class="kindle-cn-underline">垂</span>
 主工师，百工致功；<span class="kindle-cn-underline">益</span>
 主虞，山泽辟；<span class="kindle-cn-underline">弃</span>
 主稷，百谷时茂；<span class="kindle-cn-underline">契</span>
 主司徒，百姓亲和；<span class="kindle-cn-underline">龙</span>
 主宾客，远人至；十二牧行而九州莫敢辟违；唯<span class="kindle-cn-underline">禹</span>
 之功为大，披九山，通九泽，决九河，定九州，各以其职来贡，不失厥宜。方五千里，至于荒服。南抚<span class="kindle-cn-underline">交阯</span>
 、<span class="kindle-cn-underline">北发</span>
 ，西<span class="kindle-cn-underline">戎</span>
 、<span class="kindle-cn-underline">析枝</span>
 、<span class="kindle-cn-underline">渠廋</span>
 、<span class="kindle-cn-underline">氐</span>
 、<span class="kindle-cn-underline">羌</span>
 ，北<span class="kindle-cn-underline">山戎</span>
 、<span class="kindle-cn-underline">发</span>
 、<span class="kindle-cn-underline">息慎</span>
 ，东<span class="kindle-cn-underline">长</span>
 、<span class="kindle-cn-underline">鸟夷</span>
 ，四海之内咸戴<span class="kindle-cn-underline">帝舜</span>
 之功。于是<span class="kindle-cn-underline">禹</span>
 乃兴<span class="kindle-cn-quxian">九招</span>
 之乐，致异物，凤皇来翔。天下明德皆自<span class="kindle-cn-underline">虞帝</span>
 始。</p>
<p>
<span class="kindle-cn-underline">舜</span>
 年二十以孝闻，年三十<span class="kindle-cn-underline">尧</span>
 举之，年五十摄行天子事，年五十八<span class="kindle-cn-underline">尧</span>
 崩，年六十一代<span class="kindle-cn-underline">尧</span>
 践帝位。践帝位三十九年，南巡狩，崩于<span class="kindle-cn-underline">苍梧</span>
 之野。葬于<span class="kindle-cn-underline">江</span>
 南<span class="kindle-cn-underline">九疑</span>
 ，是为<span class="kindle-cn-underline">零陵</span>
 。<span class="kindle-cn-underline">舜</span>
 之践帝位，载天子旗，往朝父<span class="kindle-cn-underline">瞽叟</span>
 ，夔夔唯谨，如子道。封弟<span class="kindle-cn-underline">象</span>
 为诸侯。<span class="kindle-cn-underline">舜</span>
 子<span class="kindle-cn-underline">商均</span>
 亦不肖，<span class="kindle-cn-underline">舜</span>
 乃豫荐<span class="kindle-cn-underline">禹</span>
 于天。十七年而崩。三年丧毕，<span class="kindle-cn-underline">禹</span>
 亦乃让<span class="kindle-cn-underline">舜</span>
 子，如<span class="kindle-cn-underline">舜</span>
 让<span class="kindle-cn-underline">尧</span>
 子。诸侯归之，然后<span class="kindle-cn-underline">禹</span>
 践天子位。<span class="kindle-cn-underline">尧</span>
 子<span class="kindle-cn-underline">丹朱</span>
 ，<span class="kindle-cn-underline">舜</span>
 子<span class="kindle-cn-underline">商均</span>
 ，皆有疆土，以奉先祀。服其服，礼乐如之。以客见天子，天子弗臣，示不敢专也。<br/>
<br/>
</p>
<p>自<span class="kindle-cn-underline">黄帝</span>
 至<span class="kindle-cn-underline">舜</span>
 、<span class="kindle-cn-underline">禹</span>
 ，皆同姓而异其国号，以章明德。故<span class="kindle-cn-underline">黄帝</span>
 为<span class="kindle-cn-underline">有熊</span>
 ，<span class="kindle-cn-underline">帝颛顼</span>
 为<span class="kindle-cn-underline">高阳</span>
 ，<span class="kindle-cn-underline">帝喾</span>
 为<span class="kindle-cn-underline">高辛</span>
 ，<span class="kindle-cn-underline">帝尧</span>
 为<span class="kindle-cn-underline">陶唐</span>
 ，<span class="kindle-cn-underline">帝舜</span>
 为<span class="kindle-cn-underline">有虞</span>
 。<span class="kindle-cn-underline">帝禹</span>
 为<span class="kindle-cn-underline">夏后</span>
 而别氏，姓<span class="kindle-cn-underline">姒氏</span>
 。<span class="kindle-cn-underline">契</span>
 为<span class="kindle-cn-underline">商</span>
 ，姓<span class="kindle-cn-underline">子氏</span>
 。<span class="kindle-cn-underline">弃</span>
 为<span class="kindle-cn-underline">周</span>
 ，姓<span class="kindle-cn-underline">姬氏</span>
 。<br/>
<br/>
</p>
<p>
<span class="kindle-cn-underline">太史公</span>
 曰：学者多称<span class="kindle-cn-underline">五帝</span>
 ，尚矣。然<span class="kindle-cn-quxian">尚书</span>
 独载<span class="kindle-cn-underline">尧</span>
 以来；而百家言<span class="kindle-cn-underline">黄帝</span>
 ，其文不雅驯，荐绅先生难言之。<span class="kindle-cn-underline">孔子</span>
 所传<span class="kindle-cn-underline">宰予</span>
 问<span class="kindle-cn-quxian">五帝德</span>
 及<span class="kindle-cn-quxian">帝系姓</span>
 ，儒者或不传。余尝西至<span class="kindle-cn-underline">空桐</span>
 ，北过<span class="kindle-cn-underline">涿鹿</span>
 ，东渐于海，南浮<span class="kindle-cn-underline">江淮</span>
 矣，至长老皆各往往称<span class="kindle-cn-underline">黄帝</span>
 、<span class="kindle-cn-underline">尧</span>
 、<span class="kindle-cn-underline">舜</span>
 之处，风教固殊焉，总之不离古文者近是。予观<span class="kindle-cn-quxian">春秋</span>
 、<span class="kindle-cn-quxian">国语</span>
 ，其发明<span class="kindle-cn-quxian">五帝德</span>
 、<span class="kindle-cn-quxian">帝系姓</span>
 章矣，顾弟弗深考，其所表见皆不虚。<span class="kindle-cn-quxian">书</span>
 缺有间矣，<a id="page6"></a>
 其轶乃时时见于他说。非好学深思，心知其意，固难为浅见寡闻道也。余并论次，择其言尤雅者，故著为本纪书首。</p>
</div>
</body>
</html>
