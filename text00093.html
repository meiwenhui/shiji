<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷八十九张耳陈馀列传第二十九</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page534"></a>
 史记卷八十九<br/>
张耳陈馀列传第二十九</h1>
<p>
<span class="kindle-cn-underline">张耳</span>
 者，<span class="kindle-cn-underline">大梁</span>
 人也。其少时，及<span class="kindle-cn-underline">魏公子毋忌</span>
 为客。<span class="kindle-cn-underline">张耳</span>
 尝亡命游<span class="kindle-cn-underline">外黄</span>
 。<span class="kindle-cn-underline">外黄</span>
 富人女甚美，嫁庸奴，亡其夫，去抵父客。父客素知<span class="kindle-cn-underline">张耳</span>
 ，乃谓女曰：“必欲求贤夫，从<span class="kindle-cn-underline">张耳</span>
 。”女听，乃卒为请决，嫁之<span class="kindle-cn-underline">张耳</span>
 。<span class="kindle-cn-underline">张耳</span>
 是时脱身游，女家厚奉给<span class="kindle-cn-underline">张耳</span>
 ，<span class="kindle-cn-underline">张耳</span>
 以故致千里客，乃宦<span class="kindle-cn-underline">魏</span>
 为<span class="kindle-cn-underline">外黄</span>
 令。名由此益贤。<span class="kindle-cn-underline">陈馀</span>
 者，亦<span class="kindle-cn-underline">大梁</span>
 人也，好儒术，数游<span class="kindle-cn-underline">赵苦陉</span>
 。富人<span class="kindle-cn-underline">公乘氏</span>
 以其女妻之，亦知<span class="kindle-cn-underline">陈馀</span>
 非庸人也。<span class="kindle-cn-underline">馀</span>
 年少，父事<span class="kindle-cn-underline">张耳</span>
 ，两人相与为刎颈交。</p>
<p>
<span class="kindle-cn-underline">秦</span>
 之灭<span class="kindle-cn-underline">大梁</span>
 也，<span class="kindle-cn-underline">张耳</span>
 家<span class="kindle-cn-underline">外黄</span>
 。<span class="kindle-cn-underline">高祖</span>
 为布衣时，尝数从<span class="kindle-cn-underline">张耳</span>
 游，客数月。<span class="kindle-cn-underline">秦</span>
 灭<span class="kindle-cn-underline">魏</span>
 数岁，已闻此两人<span class="kindle-cn-underline">魏</span>
 之名士也，购求有得<span class="kindle-cn-underline">张耳</span>
 千金，<span class="kindle-cn-underline">陈馀</span>
 五百金。<span class="kindle-cn-underline">张耳</span>
 、<span class="kindle-cn-underline">陈馀</span>
 乃变名姓，俱之<span class="kindle-cn-underline">陈</span>
 ，为里监门以自食。两人相对。里吏尝有过笞<span class="kindle-cn-underline">陈馀</span>
 ，<span class="kindle-cn-underline">陈馀</span>
 欲起，<span class="kindle-cn-underline">张耳</span>
 蹑之，使受笞。吏去，<span class="kindle-cn-underline">张耳</span>
 乃引<span class="kindle-cn-underline">陈馀</span>
 之桑下而数之曰：“始吾与公言何如？今见小辱而欲死一吏乎？”<span class="kindle-cn-underline">陈馀</span>
 然之。<span class="kindle-cn-underline">秦</span>
 诏书购求两人，两人亦反用门者以令里中。<br/>
<br/>
</p>
<p>
<span class="kindle-cn-underline">陈涉</span>
 起<span class="kindle-cn-underline">蕲</span>
 ，至入<span class="kindle-cn-underline">陈</span>
 ，兵数万。<span class="kindle-cn-underline">张耳</span>
 、<span class="kindle-cn-underline">陈馀</span>
 上谒<span class="kindle-cn-underline">陈涉</span>
 。<span class="kindle-cn-underline">涉</span>
 及左右生平数闻<span class="kindle-cn-underline">张耳</span>
 、<span class="kindle-cn-underline">陈馀</span>
 贤，未尝见，见即大喜。</p>
<p>
<span class="kindle-cn-underline">陈中</span>
 豪杰父老乃说<span class="kindle-cn-underline">陈涉</span>
 曰：“将军身被坚执锐，率士卒以诛暴<span class="kindle-cn-underline">秦</span>
 ，复立<span class="kindle-cn-underline">楚</span>
 社稷，存亡继绝，功德宜为王。且夫监临天下诸将，不为王不可，愿将军立为<span class="kindle-cn-underline">楚王</span>
 也。”<span class="kindle-cn-underline">陈涉</span>
 问此两人，两人对曰：“夫<span class="kindle-cn-underline">秦</span>
 为无道，破人国家，灭人社稷，绝人后世，罢百姓之力，尽百姓之财。将军瞋目张胆，出万死不顾一生之计，为天下除残也。今始至<span class="kindle-cn-underline">陈</span>
 而王之，示天下私。愿将军毋王，急引兵而西，遣人立六国后，自为树党，为<span class="kindle-cn-underline">秦</span>
 益敌也。敌多则力分，与众则兵强。如此野无交兵，县无守城，诛暴<span class="kindle-cn-underline">秦</span>
 ，据<span class="kindle-cn-underline">咸阳</span>
 以令诸侯。诸侯亡而得立，以德服之，如此则帝业成矣。今独王<span class="kindle-cn-underline">陈</span>
 ，恐天下解也。”<span class="kindle-cn-underline">陈涉</span>
 不听，遂立为王。</p>
<p>
<span class="kindle-cn-underline">陈馀</span>
 乃复说<span class="kindle-cn-underline">陈王</span>
 曰：“大王举<span class="kindle-cn-underline">梁</span>
 、<span class="kindle-cn-underline">楚</span>
 而西，务在入关，未及收<span class="kindle-cn-underline">河北</span>
 也。臣尝游<span class="kindle-cn-underline">赵</span>
 ，知其豪杰及地形，愿请奇兵北略<span class="kindle-cn-underline">赵</span>
 地。”于是<span class="kindle-cn-underline">陈王</span>
 以故所善<span class="kindle-cn-underline">陈</span>
 人<span class="kindle-cn-underline"><a id="page535"></a>
 武臣</span>
 为将军，<span class="kindle-cn-underline">邵骚</span>
 为护军，以<span class="kindle-cn-underline">张耳</span>
 、<span class="kindle-cn-underline">陈馀</span>
 为左右校尉，予卒三千人，北略<span class="kindle-cn-underline">赵</span>
 地。</p>
<p>
<span class="kindle-cn-underline">武臣</span>
 等从<span class="kindle-cn-underline">白马</span>
 渡<span class="kindle-cn-underline">河</span>
 至诸县，说其豪杰曰：“<span class="kindle-cn-underline">秦</span>
 为乱政虐刑以残贼天下，数十年矣。北有长城之役，南有<span class="kindle-cn-underline">五岭</span>
 之戍，外内骚动，百姓罢敝，头会箕敛，以供军费，财匮力尽，民不聊生。重之以苛法峻刑，使天下父子不相安。<span class="kindle-cn-underline">陈王</span>
 奋臂为天下倡始，王<span class="kindle-cn-underline">楚</span>
 之地，方二千里，莫不响应，家自为怒，人自为斗，各报其怨而攻其仇，县杀其令丞，郡杀其守尉。今已张<span class="kindle-cn-underline">大楚</span>
 ，王<span class="kindle-cn-underline">陈</span>
 ，使<span class="kindle-cn-underline">吴广</span>
 、<span class="kindle-cn-underline">周文</span>
 将卒百万西击<span class="kindle-cn-underline">秦</span>
 。于此时而不成封侯之业者，非人豪也。诸君试相与计之！夫天下同心而苦<span class="kindle-cn-underline">秦</span>
 久矣。因天下之力而攻无道之君，报父兄之怨而成割地有土之业，此士之一时也。”豪杰皆然其言，乃行收兵，得数万人，号<span class="kindle-cn-underline">武臣</span>
 为<span class="kindle-cn-underline">武信君</span>
 。下<span class="kindle-cn-underline">赵</span>
 十城，馀皆城守，莫肯下。</p>
<p>乃引兵东北击<span class="kindle-cn-underline">范阳</span>
 。<span class="kindle-cn-underline">范阳</span>
 人<span class="kindle-cn-underline">蒯通</span>
 说<span class="kindle-cn-underline">范阳</span>
 令曰：“窃闻公之将死，故吊。虽然，贺公得<span class="kindle-cn-underline">通</span>
 而生。”<span class="kindle-cn-underline">范阳</span>
 令曰：“何以吊之？”对曰：“<span class="kindle-cn-underline">秦</span>
 法重，足下为<span class="kindle-cn-underline">范阳</span>
 令十年矣，杀人之父，孤人之子，断人之足，黥人之首，不可胜数。然而慈父孝子莫敢倳刃公之腹中者，畏<span class="kindle-cn-underline">秦</span>
 法耳。今天下大乱，<span class="kindle-cn-underline">秦</span>
 法不施，然则慈父孝子且倳刃公之腹中以成其名，此臣之所以吊公也。今诸侯畔<span class="kindle-cn-underline">秦</span>
 矣，<span class="kindle-cn-underline">武信君</span>
 兵且至，而君坚守<span class="kindle-cn-underline">范阳</span>
 ，少年皆争杀君，下<span class="kindle-cn-underline">武信君</span>
 。君急遣臣见<span class="kindle-cn-underline">武信君</span>
 ，可转祸为福，在今矣。”</p>
<p>
<span class="kindle-cn-underline">范阳</span>
 令乃使<span class="kindle-cn-underline">蒯通</span>
 见<span class="kindle-cn-underline">武信君</span>
 曰：“足下必将战胜然后略地，攻得然后下城，臣窃以为过矣。诚听臣之计，可不攻而降城，不战而略地，传檄而千里定，可乎？”<span class="kindle-cn-underline">武信君</span>
 曰：“何谓也？”<span class="kindle-cn-underline">蒯通</span>
 曰：“今<span class="kindle-cn-underline">范阳</span>
 令宜整顿其士卒以守战者也，怯而畏死，贪而重富贵，故欲先天下降，畏君以为<span class="kindle-cn-underline">秦</span>
 所置吏，诛杀如前十城也。然今<span class="kindle-cn-underline">范阳</span>
 少年亦方杀其令，自以城距君。君何不赍臣侯印，拜<span class="kindle-cn-underline">范阳</span>
 令，<span class="kindle-cn-underline">范阳</span>
 令则以城下君，少年亦不敢杀其令。令<span class="kindle-cn-underline">范阳</span>
 令乘朱轮华毂，使驱驰<span class="kindle-cn-underline">燕</span>
 、<span class="kindle-cn-underline">赵</span>
 郊。<span class="kindle-cn-underline">燕</span>
 、<span class="kindle-cn-underline">赵</span>
 郊见之，皆曰此<span class="kindle-cn-underline">范阳</span>
 令，先下者也，即喜矣，<span class="kindle-cn-underline">燕</span>
 、<span class="kindle-cn-underline">赵</span>
 城可毋战而降也。此臣之所谓传檄而千里定者也。”<span class="kindle-cn-underline">武信君</span>
 从其计，因使<span class="kindle-cn-underline">蒯通</span>
 赐<span class="kindle-cn-underline">范阳</span>
 令侯印。<span class="kindle-cn-underline">赵</span>
 地闻之，不战以城下者三十馀城。<br/>
<br/>
</p>
<p>至<span class="kindle-cn-underline">邯郸</span>
 ，<span class="kindle-cn-underline">张耳</span>
 、<span class="kindle-cn-underline">陈馀</span>
 闻<span class="kindle-cn-underline">周章</span>
 军入关，至<span class="kindle-cn-underline">戲</span>
 却；又闻诸将为<span class="kindle-cn-underline">陈王</span>
 徇地，多以谗毁得罪诛，怨<span class="kindle-cn-underline">陈王</span>
 不用其策不以为将而以为校尉。乃说<span class="kindle-cn-underline">武臣</span>
 曰：“<span class="kindle-cn-underline">陈王</span>
 起<span class="kindle-cn-underline">蕲</span>
 ，至<span class="kindle-cn-underline">陈</span>
 而王，非必立六国后。将军今以三千人下<span class="kindle-cn-underline">赵</span>
 数十城，独介居<span class="kindle-cn-underline">河北</span>
 ，不王无以填之。且<span class="kindle-cn-underline">陈王</span>
 听谗，还报，恐不脱于祸。又不如立其兄弟；不，即立<span class="kindle-cn-underline">赵</span>
 后。将军毋失时，时间不容息。”<span class="kindle-cn-underline">武臣</span>
 乃听之，遂立为<span class="kindle-cn-underline">赵王</span>
 。以<span class="kindle-cn-underline"><a id="page536"></a>
 陈馀</span>
 为大将军，<span class="kindle-cn-underline">张耳</span>
 为右丞相，<span class="kindle-cn-underline">邵骚</span>
 为左丞相。</p>
<p>使人报<span class="kindle-cn-underline">陈王</span>
 ，<span class="kindle-cn-underline">陈王</span>
 大怒，欲尽族<span class="kindle-cn-underline">武臣</span>
 等家，而发兵击<span class="kindle-cn-underline">赵</span>
 。<span class="kindle-cn-underline">陈王</span>
 相国<span class="kindle-cn-underline">房君</span>
 谏曰：“<span class="kindle-cn-underline">秦</span>
 未亡而诛<span class="kindle-cn-underline">武臣</span>
 等家，此又生一<span class="kindle-cn-underline">秦</span>
 也。不如因而贺之，使急引兵西击<span class="kindle-cn-underline">秦</span>
 。”<span class="kindle-cn-underline">陈王</span>
 然之，从其计，徙系<span class="kindle-cn-underline">武臣</span>
 等家宫中，封<span class="kindle-cn-underline">张耳</span>
 子<span class="kindle-cn-underline">敖</span>
 为<span class="kindle-cn-underline">成都君</span>
 。<br/>
<br/>
</p>
<p>
<span class="kindle-cn-underline">陈王</span>
 使使者贺<span class="kindle-cn-underline">赵</span>
 ，令趣发兵西人关。<span class="kindle-cn-underline">张耳</span>
 、<span class="kindle-cn-underline">陈馀</span>
 说<span class="kindle-cn-underline">武臣</span>
 曰：“王王<span class="kindle-cn-underline">赵</span>
 ，非<span class="kindle-cn-underline">楚</span>
 意，特以计贺王。<span class="kindle-cn-underline">楚</span>
 已灭<span class="kindle-cn-underline">秦</span>
 ，必加兵于<span class="kindle-cn-underline">赵</span>
 。愿王毋西兵，北徇<span class="kindle-cn-underline">燕</span>
 、<span class="kindle-cn-underline">代</span>
 ，南收<span class="kindle-cn-underline">河内</span>
 以自广。<span class="kindle-cn-underline">赵</span>
 南据<span class="kindle-cn-underline">大河</span>
 ，北有<span class="kindle-cn-underline">燕</span>
 、<span class="kindle-cn-underline">代</span>
 ，<span class="kindle-cn-underline">楚</span>
 虽胜<span class="kindle-cn-underline">秦</span>
 ，必不敢制<span class="kindle-cn-underline">赵</span>
 。”<span class="kindle-cn-underline">赵王</span>
 以为然，因不西兵，而使<span class="kindle-cn-underline">韩广</span>
 略<span class="kindle-cn-underline">燕</span>
 ，<span class="kindle-cn-underline">李良</span>
 略<span class="kindle-cn-underline">常山</span>
 ，<span class="kindle-cn-underline">张黡</span>
 略<span class="kindle-cn-underline">上党</span>
 。</p>
<p>
<span class="kindle-cn-underline">韩广</span>
 至<span class="kindle-cn-underline">燕</span>
 ，<span class="kindle-cn-underline">燕</span>
 人因立<span class="kindle-cn-underline">广</span>
 为<span class="kindle-cn-underline">燕王</span>
 。<span class="kindle-cn-underline">赵王</span>
 乃与<span class="kindle-cn-underline">张耳</span>
 、<span class="kindle-cn-underline">陈馀</span>
 北略地<span class="kindle-cn-underline">燕</span>
 界。<span class="kindle-cn-underline">赵王</span>
 间出，为<span class="kindle-cn-underline">燕</span>
 军所得。<span class="kindle-cn-underline">燕</span>
 将囚之，欲与分<span class="kindle-cn-underline">赵</span>
 地半，乃归王。使者往，<span class="kindle-cn-underline">燕</span>
 辄杀之以求地。<span class="kindle-cn-underline">张耳</span>
 、<span class="kindle-cn-underline">陈馀</span>
 患之。有厮养卒谢其舍中曰：“吾为公说<span class="kindle-cn-underline">燕</span>
 ，与<span class="kindle-cn-underline">赵王</span>
 载归。”舍中皆笑曰：“使者往十馀辈，辄死，若何以能得王？”乃走<span class="kindle-cn-underline">燕</span>
 壁。<span class="kindle-cn-underline">燕</span>
 将见之，问<span class="kindle-cn-underline">燕</span>
 将曰：“知臣何欲？”<span class="kindle-cn-underline">燕</span>
 将曰：“若欲得<span class="kindle-cn-underline">赵王</span>
 耳。”曰：“君知<span class="kindle-cn-underline">张耳</span>
 、<span class="kindle-cn-underline">陈馀</span>
 何如人也？”<span class="kindle-cn-underline">燕</span>
 将曰：“贤人也。”曰：“知其志何欲？”曰：“欲得其王耳。”<span class="kindle-cn-underline">赵</span>
 养卒乃笑曰：“君未知此两人所欲也。夫<span class="kindle-cn-underline">武臣</span>
 、<span class="kindle-cn-underline">张耳</span>
 、<span class="kindle-cn-underline">陈馀</span>
 杖马箠下<span class="kindle-cn-underline">赵</span>
 数十城，此亦各欲南面而王，岂欲为卿相终己邪？夫臣与主岂可同日而道哉，顾其势初定，未敢参分而王，且以少长先立<span class="kindle-cn-underline">武臣</span>
 为王，以持<span class="kindle-cn-underline">赵</span>
 心。今<span class="kindle-cn-underline">赵</span>
 地已服，此两人亦欲分<span class="kindle-cn-underline">赵</span>
 而王，时未可耳。今君乃囚<span class="kindle-cn-underline">赵王</span>
 。此两人名为求<span class="kindle-cn-underline">赵王</span>
 ，实欲<span class="kindle-cn-underline">燕</span>
 杀之，此两人分<span class="kindle-cn-underline">赵</span>
 自立。夫以一<span class="kindle-cn-underline">赵</span>
 尚易<span class="kindle-cn-underline">燕</span>
 ，况以两贤王左提右挈，而责杀王之罪，灭<span class="kindle-cn-underline">燕</span>
 易矣。”<span class="kindle-cn-underline">燕</span>
 将以为然，乃归<span class="kindle-cn-underline">赵王</span>
 ，养卒为御而归。</p>
<p>
<span class="kindle-cn-underline">李良</span>
 已定<span class="kindle-cn-underline">常山</span>
 ，还报，<span class="kindle-cn-underline">赵王</span>
 复使<span class="kindle-cn-underline">良</span>
 略<span class="kindle-cn-underline">太原</span>
 。至<span class="kindle-cn-underline">石邑</span>
 ，<span class="kindle-cn-underline">秦</span>
 兵塞<span class="kindle-cn-underline">井陉</span>
 ，未能前。<span class="kindle-cn-underline">秦</span>
 将诈称<span class="kindle-cn-underline">二世</span>
 使人遗<span class="kindle-cn-underline">李良</span>
 书，不封，曰：“<span class="kindle-cn-underline">良</span>
 尝事我得显幸。<span class="kindle-cn-underline">良</span>
 诚能反<span class="kindle-cn-underline">赵</span>
 为<span class="kindle-cn-underline">秦</span>
 ，赦<span class="kindle-cn-underline">良</span>
 罪，贵<span class="kindle-cn-underline">良</span>
 。”<span class="kindle-cn-underline">良</span>
 得书，疑不信。乃还之<span class="kindle-cn-underline">邯郸</span>
 ，益请兵。未至，道逢<span class="kindle-cn-underline">赵王</span>
 姊出饮，从百馀骑。<span class="kindle-cn-underline">李良</span>
 望见，以为王，伏谒道旁。王姊醉，不知其将，使骑谢<span class="kindle-cn-underline">李良</span>
 。<span class="kindle-cn-underline">李良</span>
 素贵，起，惭其从官。从官有一人曰：“天下畔<span class="kindle-cn-underline">秦</span>
 ，能者先立。且<span class="kindle-cn-underline">赵王</span>
 素出将军下，今女儿乃不为将军下车，请追杀之。”<span class="kindle-cn-underline">李良</span>
 已得<span class="kindle-cn-underline">秦</span>
 书，固欲反<span class="kindle-cn-underline">赵</span>
 ，未决，因此怒，遣人追杀王姊道中，乃遂将其兵袭<span class="kindle-cn-underline">邯郸</span>
 。<span class="kindle-cn-underline">邯郸</span>
 不知，竟杀<span class="kindle-cn-underline">武臣</span>
 、<span class="kindle-cn-underline">邵骚</span>
 。赵人多为<span class="kindle-cn-underline">张耳</span>
 、<span class="kindle-cn-underline">陈馀</span>
 耳目者，以故得脱出。收其兵，得数万人。客有说<span class="kindle-cn-underline">张耳</span>
 曰：“两君羁旅，而欲附<span class="kindle-cn-underline">赵</span>
 ，难；独立<span class="kindle-cn-underline">赵</span>
 后，扶以义，可就功。”乃求得<span class="kindle-cn-underline">赵歇</span>
 ，立为<span class="kindle-cn-underline">赵王</span>
 ，居<span class="kindle-cn-underline">信都</span>
 。<span class="kindle-cn-underline">李良</span>
 进兵击<span class="kindle-cn-underline">陈馀</span>
 ，<span class="kindle-cn-underline">陈馀</span>
 败<span class="kindle-cn-underline">李良</span>
 ，<span class="kindle-cn-underline">李良</span>
 走归<span class="kindle-cn-underline">章邯</span>
 。</p>
<p><a id="page537"></a>
 <span class="kindle-cn-underline">章邯</span>
 引兵至<span class="kindle-cn-underline">邯郸</span>
 ，皆徙其民<span class="kindle-cn-underline">河内</span>
 ，夷其城郭。<span class="kindle-cn-underline">张耳</span>
 与<span class="kindle-cn-underline">赵王歇</span>
 走入<span class="kindle-cn-underline">钜鹿</span>
 城，<span class="kindle-cn-underline">王离</span>
 围之。<span class="kindle-cn-underline">陈馀</span>
 北收<span class="kindle-cn-underline">常山</span>
 兵，得数万人，军<span class="kindle-cn-underline">钜鹿</span>
 北。<span class="kindle-cn-underline">章邯</span>
 军<span class="kindle-cn-underline">钜鹿</span>
 南<span class="kindle-cn-underline">棘原</span>
 ，筑甬道属<span class="kindle-cn-underline">河</span>
 ，饷<span class="kindle-cn-underline">王离</span>
 。<span class="kindle-cn-underline">王离</span>
 兵食多，急攻<span class="kindle-cn-underline">钜鹿</span>
 。<span class="kindle-cn-underline">钜鹿</span>
 城中食尽兵少，<span class="kindle-cn-underline">张耳</span>
 数使人召前<span class="kindle-cn-underline">陈馀</span>
 ，<span class="kindle-cn-underline">陈馀</span>
 自度兵少，不敌<span class="kindle-cn-underline">秦</span>
 ，不敢前。数月，<span class="kindle-cn-underline">张耳</span>
 大怒，怨<span class="kindle-cn-underline">陈馀</span>
 ，使<span class="kindle-cn-underline">张黡</span>
 、<span class="kindle-cn-underline">陈泽</span>
 往让<span class="kindle-cn-underline">陈馀</span>
 曰：“始吾与公为刎颈交，今王与<span class="kindle-cn-underline">耳</span>
 旦暮且死，而公拥兵数万，不肯相救，安在其相为死！苟必信，胡不赴<span class="kindle-cn-underline">秦</span>
 军俱死？且有十一二相全。”<span class="kindle-cn-underline">陈馀</span>
 曰：“吾度前终不能救<span class="kindle-cn-underline">赵</span>
 ，徒尽亡军。且<span class="kindle-cn-underline">馀</span>
 所以不俱死，欲为<span class="kindle-cn-underline">赵王</span>
 、<span class="kindle-cn-underline">张君</span>
 报<span class="kindle-cn-underline">秦</span>
 。今必俱死，如以肉委饿虎，何益？”<span class="kindle-cn-underline">张黡</span>
 、<span class="kindle-cn-underline">陈泽</span>
 曰：“事已急，要以俱死立信，安知后虑！”<span class="kindle-cn-underline">陈馀</span>
 曰：“吾死顾以为无益。必如公言。”乃使五千人令<span class="kindle-cn-underline">张黡</span>
 、<span class="kindle-cn-underline">陈泽</span>
 先尝<span class="kindle-cn-underline">秦</span>
 军，至皆没。</p>
<p>当是时，<span class="kindle-cn-underline">燕</span>
 、<span class="kindle-cn-underline">齐</span>
 、<span class="kindle-cn-underline">楚</span>
 闻<span class="kindle-cn-underline">赵</span>
 急，皆来救。<span class="kindle-cn-underline">张敖</span>
 亦北收<span class="kindle-cn-underline">代</span>
 兵，得万馀人，来，皆壁<span class="kindle-cn-underline">馀</span>
 旁，未敢击<span class="kindle-cn-underline">秦</span>
 。<span class="kindle-cn-underline">项羽</span>
 兵数绝<span class="kindle-cn-underline">章邯</span>
 甬道，<span class="kindle-cn-underline">王离</span>
 军乏食，<span class="kindle-cn-underline">项羽</span>
 悉引兵渡<span class="kindle-cn-underline">河</span>
 ，遂破<span class="kindle-cn-underline">章邯</span>
 。<span class="kindle-cn-underline">章邯</span>
 引兵解，诸侯军乃敢击围<span class="kindle-cn-underline">钜鹿秦</span>
 军，遂虏<span class="kindle-cn-underline">王离</span>
 。<span class="kindle-cn-underline">涉閒</span>
 自杀。卒存<span class="kindle-cn-underline">钜鹿</span>
 者，<span class="kindle-cn-underline">楚</span>
 力也。</p>
<p>于是<span class="kindle-cn-underline">赵王歇</span>
 、<span class="kindle-cn-underline">张耳</span>
 乃得出<span class="kindle-cn-underline">钜鹿</span>
 ，谢诸侯。<span class="kindle-cn-underline">张耳</span>
 与<span class="kindle-cn-underline">陈馀</span>
 相见，责让<span class="kindle-cn-underline">陈馀</span>
 以不肯救<span class="kindle-cn-underline">赵</span>
 ，及问<span class="kindle-cn-underline">张黡</span>
 、<span class="kindle-cn-underline">陈泽</span>
 所在。<span class="kindle-cn-underline">陈馀</span>
 怒曰：“<span class="kindle-cn-underline">张黡</span>
 、<span class="kindle-cn-underline">陈泽</span>
 以必死责臣，臣使将五千人先尝<span class="kindle-cn-underline">秦</span>
 军，皆没不出。”<span class="kindle-cn-underline">张耳</span>
 不信，以为杀之，数问<span class="kindle-cn-underline">陈馀</span>
 。<span class="kindle-cn-underline">陈馀</span>
 怒曰：“不意君之望臣深也！岂以臣为重去将哉？”乃脱解印绶，推予<span class="kindle-cn-underline">张耳</span>
 。<span class="kindle-cn-underline">张耳</span>
 亦愕不受。<span class="kindle-cn-underline">陈馀</span>
 起如厕。客有说<span class="kindle-cn-underline">张耳</span>
 曰：“臣闻‘天与不取，反受其咎’。今<span class="kindle-cn-underline">陈将军</span>
 与君印，君不受，反天不祥。急取之！”<span class="kindle-cn-underline">张耳</span>
 乃佩其印，收其麾下。而<span class="kindle-cn-underline">陈馀</span>
 还，亦望<span class="kindle-cn-underline">张耳</span>
 不让，遂趋出。<span class="kindle-cn-underline">张耳</span>
 遂收其兵。<span class="kindle-cn-underline">陈馀</span>
 独与麾下所善数百人之<span class="kindle-cn-underline">河</span>
 上泽中渔猎。由此<span class="kindle-cn-underline">陈馀</span>
 、<span class="kindle-cn-underline">张耳</span>
 遂有郤。<br/>
<br/>
</p>
<p>
<span class="kindle-cn-underline">赵王歇</span>
 复居<span class="kindle-cn-underline">信都</span>
 。<span class="kindle-cn-underline">张耳</span>
 从<span class="kindle-cn-underline">项羽</span>
 诸侯入关。<span class="kindle-cn-underline">汉</span>
 元年二月，<span class="kindle-cn-underline">项羽</span>
 立诸侯王，<span class="kindle-cn-underline">张耳</span>
 雅游，人多为之言，<span class="kindle-cn-underline">项羽</span>
 亦素数闻<span class="kindle-cn-underline">张耳</span>
 贤，乃分<span class="kindle-cn-underline">赵</span>
 立<span class="kindle-cn-underline">张耳</span>
 为<span class="kindle-cn-underline">常山</span>
 王，治<span class="kindle-cn-underline">信都</span>
 。<span class="kindle-cn-underline">信都</span>
 更名<span class="kindle-cn-underline">襄国</span>
 。</p>
<p>
<span class="kindle-cn-underline">陈馀</span>
 客多说<span class="kindle-cn-underline">项羽</span>
 曰：“<span class="kindle-cn-underline">陈馀</span>
 、<span class="kindle-cn-underline">张耳</span>
 一体有功于<span class="kindle-cn-underline">赵</span>
 。”<span class="kindle-cn-underline">项羽</span>
 以<span class="kindle-cn-underline">陈馀</span>
 不从入关，闻其在<span class="kindle-cn-underline">南皮</span>
 ，即以<span class="kindle-cn-underline">南皮</span>
 旁三县以封之，而徙<span class="kindle-cn-underline">赵王歇</span>
 王<span class="kindle-cn-underline">代</span>
 。</p>
<p>
<span class="kindle-cn-underline">张耳</span>
 之国，<span class="kindle-cn-underline">陈馀</span>
 愈益怒，曰：“<span class="kindle-cn-underline">张耳</span>
 与<span class="kindle-cn-underline">馀</span>
 功等也，今<span class="kindle-cn-underline">张耳</span>
 王，<span class="kindle-cn-underline">馀</span>
 独侯，此<span class="kindle-cn-underline">项羽</span>
 不平。”及<span class="kindle-cn-underline">齐王田荣</span>
 叛<span class="kindle-cn-underline">楚</span>
 ，<span class="kindle-cn-underline">陈馀</span>
 乃使<span class="kindle-cn-underline">夏说</span>
 说<span class="kindle-cn-underline">田荣</span>
 曰：“<span class="kindle-cn-underline">项羽</span>
 为天下宰不平，尽王诸将善地，徙故王王恶地，今<span class="kindle-cn-underline">赵王</span>
 乃居<span class="kindle-cn-underline">代</span>
 ！愿王假臣兵，请以<span class="kindle-cn-underline">南皮</span>
 为扞蔽。”<span class="kindle-cn-underline">田荣</span>
 欲树党于<span class="kindle-cn-underline">赵</span>
 以反<span class="kindle-cn-underline">楚</span>
 ，乃遣兵从<span class="kindle-cn-underline">陈馀</span>
 。<span class="kindle-cn-underline">陈馀</span>
 因悉三县兵袭<span class="kindle-cn-underline">常山王张耳</span>
 。<span class="kindle-cn-underline">张耳</span>
 败走，念诸侯无可归者，曰：“<span class="kindle-cn-underline">汉王</span>
 与我有旧故，而<span class="kindle-cn-underline">项羽</span>
 又<a id="page538"></a>
 强，立我，我欲之<span class="kindle-cn-underline">楚</span>
 。”<span class="kindle-cn-underline">甘公</span>
 曰：“<span class="kindle-cn-underline">汉王</span>
 之入关，五星聚<span class="kindle-cn-underline">东井</span>
 。<span class="kindle-cn-underline">东井</span>
 者，<span class="kindle-cn-underline">秦</span>
 分也。先至必霸。<span class="kindle-cn-underline">楚</span>
 虽强，后必属<span class="kindle-cn-underline">汉</span>
 。”故<span class="kindle-cn-underline">耳</span>
 走<span class="kindle-cn-underline">汉</span>
 。<span class="kindle-cn-underline">汉王</span>
 亦还定<span class="kindle-cn-underline">三秦</span>
 ，方围<span class="kindle-cn-underline">章邯废丘</span>
 。<span class="kindle-cn-underline">张耳</span>
 谒<span class="kindle-cn-underline">汉王</span>
 ，<span class="kindle-cn-underline">汉王</span>
 厚遇之。</p>
<p>
<span class="kindle-cn-underline">陈馀</span>
 已败<span class="kindle-cn-underline">张耳</span>
 ，皆复收<span class="kindle-cn-underline">赵</span>
 地，迎<span class="kindle-cn-underline">赵王</span>
 于<span class="kindle-cn-underline">代</span>
 ，复为<span class="kindle-cn-underline">赵王</span>
 。<span class="kindle-cn-underline">赵王</span>
 德<span class="kindle-cn-underline">陈馀</span>
 ，立以为<span class="kindle-cn-underline">代王</span>
 。<span class="kindle-cn-underline">陈馀</span>
 为<span class="kindle-cn-underline">赵王</span>
 弱，国初定，不之国，留傅<span class="kindle-cn-underline">赵王</span>
 ，而使<span class="kindle-cn-underline">夏说</span>
 以相国守<span class="kindle-cn-underline">代</span>
 。<br/>
<br/>
</p>
<p>
<span class="kindle-cn-underline">汉</span>
 二年，东击<span class="kindle-cn-underline">楚</span>
 ，使使告<span class="kindle-cn-underline">赵</span>
 ，欲与俱。<span class="kindle-cn-underline">陈馀</span>
 曰：“<span class="kindle-cn-underline">汉</span>
 杀<span class="kindle-cn-underline">张耳</span>
 乃从。”于是<span class="kindle-cn-underline">汉王</span>
 求人类<span class="kindle-cn-underline">张耳</span>
 者斩之，持其头遗<span class="kindle-cn-underline">陈馀</span>
 。<span class="kindle-cn-underline">陈馀</span>
 乃遣兵助<span class="kindle-cn-underline">汉</span>
 。<span class="kindle-cn-underline">汉</span>
 之败于<span class="kindle-cn-underline">彭城</span>
 西，<span class="kindle-cn-underline">陈馀</span>
 亦复觉<span class="kindle-cn-underline">张耳</span>
 不死，即背<span class="kindle-cn-underline">汉</span>
 。</p>
<p>
<span class="kindle-cn-underline">汉</span>
 三年，<span class="kindle-cn-underline">韩信</span>
 已定<span class="kindle-cn-underline">魏</span>
 地，遣<span class="kindle-cn-underline">张耳</span>
 与<span class="kindle-cn-underline">韩信</span>
 击破<span class="kindle-cn-underline">赵井陉</span>
 ，斩<span class="kindle-cn-underline">陈馀泜水</span>
 上，追杀<span class="kindle-cn-underline">赵王歇襄国</span>
 。<span class="kindle-cn-underline">汉</span>
 立<span class="kindle-cn-underline">张耳</span>
 为<span class="kindle-cn-underline">赵王</span>
 。<span class="kindle-cn-underline">汉</span>
 五年，<span class="kindle-cn-underline">张耳</span>
 薨，谥为<span class="kindle-cn-underline">景王</span>
 。子<span class="kindle-cn-underline">敖</span>
 嗣立为<span class="kindle-cn-underline">赵王</span>
 。<span class="kindle-cn-underline">高祖</span>
 长女<span class="kindle-cn-underline">鲁元公主</span>
 为<span class="kindle-cn-underline">赵王敖</span>
 后。<br/>
<br/>
</p>
<p>
<span class="kindle-cn-underline">汉</span>
 七年，<span class="kindle-cn-underline">高祖</span>
 从<span class="kindle-cn-underline">平城</span>
 过<span class="kindle-cn-underline">赵</span>
 ，<span class="kindle-cn-underline">赵王</span>
 朝夕袒耩蔽，自上食，礼甚卑，有子婿礼。<span class="kindle-cn-underline">高祖</span>
 箕踞詈，甚慢易之。<span class="kindle-cn-underline">赵</span>
 相<span class="kindle-cn-underline">贯高</span>
 、<span class="kindle-cn-underline">赵午</span>
 等年六十馀，故<span class="kindle-cn-underline">张耳</span>
 客也。生平为气，乃怒曰：“吾王孱王也！”说王曰：“夫天下豪杰并起，能者先立。今王事<span class="kindle-cn-underline">高祖</span>
 甚恭，而<span class="kindle-cn-underline">高祖</span>
 无礼，请为王杀之！”<span class="kindle-cn-underline">张敖</span>
 啮其指出血，曰：“君何言之误！且先人亡国，赖<span class="kindle-cn-underline">高祖</span>
 得复国，德流子孙，秋豪皆<span class="kindle-cn-underline">高祖</span>
 力也。愿君无复出口。”<span class="kindle-cn-underline">贯高</span>
 、<span class="kindle-cn-underline">赵午</span>
 等十馀人皆相谓曰：“乃吾等非也。吾王长者，不倍德。且吾等义不辱，今怨<span class="kindle-cn-underline">高祖</span>
 辱我王，故欲杀之，何乃污王为乎？令事成归王，事败独身坐耳。”</p>
<p>
<span class="kindle-cn-underline">汉</span>
 八年，上从<span class="kindle-cn-underline">东垣</span>
 还，过<span class="kindle-cn-underline">赵</span>
 ，<span class="kindle-cn-underline">贯高</span>
 等乃壁人<span class="kindle-cn-underline">柏人</span>
 ，要之置厕。上过欲宿，心动，问曰：“县名为何？”曰：“<span class="kindle-cn-underline">柏人</span>
 。”“柏人者，迫于人也！”不宿而去。</p>
<p>
<span class="kindle-cn-underline">汉</span>
 九年，<span class="kindle-cn-underline">贯高</span>
 怨家知其谋，乃上变告之。于是上皆并逮捕<span class="kindle-cn-underline">赵王</span>
 、<span class="kindle-cn-underline">贯高</span>
 等。十馀人皆争自刭，<span class="kindle-cn-underline">贯高</span>
 独怒骂曰：“谁令公为之？今王实无谋，而并捕王；公等皆死，谁白王不反者！”乃<img class="kindle-cn-inline-character" src="Image00123.jpg" alt="" />
 车胶致，与王诣<span class="kindle-cn-underline">长安</span>
 。治<span class="kindle-cn-underline">张敖</span>
 之罪。上乃诏<span class="kindle-cn-underline">赵</span>
 群臣宾客有敢从王皆族。<span class="kindle-cn-underline">贯高</span>
 与客<span class="kindle-cn-underline">孟舒</span>
 等十馀人，皆自髡钳，为王家奴，从来。<span class="kindle-cn-underline">贯高</span>
 至，对狱，曰：“独吾属为之，王实不知。”吏治榜笞数千，刺剟，身无可击者，终不复言。<span class="kindle-cn-underline">吕后</span>
 数言<span class="kindle-cn-underline">张王</span>
 以<span class="kindle-cn-underline">鲁元公主</span>
 故，不宜有此。上怒曰：“使<span class="kindle-cn-underline">张敖</span>
 据天下，岂少而女乎！”不听。廷尉以<span class="kindle-cn-underline">贯高</span>
 事辞闻，上曰：“壮士！谁知者，以私问之。”中大夫<span class="kindle-cn-underline">泄公</span>
 曰：“臣之邑子，素知之。此固<span class="kindle-cn-underline">赵国</span>
 立名义不侵为然诺者也。”上使<span class="kindle-cn-underline">泄公</span>
 持节问之箯舆前。仰视曰：“<span class="kindle-cn-underline">泄公</span>
 <a id="page539"></a>
 邪？”<span class="kindle-cn-underline">泄公</span>
 劳苦如生平欢，与语，问<span class="kindle-cn-underline">张王</span>
 果有计谋不。<span class="kindle-cn-underline">高</span>
 曰：“人情宁不各爱其父母妻子乎？今吾三族皆以论死，岂以王易吾亲哉！顾为王实不反，独吾等为之。”具道本指所以为者王不知状。于是<span class="kindle-cn-underline">泄公</span>
 入，具以报，上乃赦<span class="kindle-cn-underline">赵王</span>
 。</p>
<p>上贤<span class="kindle-cn-underline">贯高</span>
 为人能立然诺，使<span class="kindle-cn-underline">泄公</span>
 具告之，曰：“<span class="kindle-cn-underline">张王</span>
 已出。”因赦<span class="kindle-cn-underline">贯高</span>
 。<span class="kindle-cn-underline">贯高</span>
 喜曰：“吾王审出乎？”<span class="kindle-cn-underline">泄公</span>
 曰：“然。”<span class="kindle-cn-underline">泄公</span>
 曰：“上多足下，故赦足下。”<span class="kindle-cn-underline">贯高</span>
 曰：“所以不死一身，无馀者，白<span class="kindle-cn-underline">张王</span>
 不反也。今王已出，吾责已塞，死不恨矣。且人臣有篡杀之名，何面目复事上哉！纵上不杀我，我不愧于心乎？”乃仰绝肮，遂死。当此之时，名闻天下。</p>
<p>
<span class="kindle-cn-underline">张敖</span>
 已出，以尚<span class="kindle-cn-underline">鲁元公主</span>
 故，封为<span class="kindle-cn-underline">宣平侯</span>
 。于是上贤<span class="kindle-cn-underline">张王</span>
 诸客，以钳奴从<span class="kindle-cn-underline">张王</span>
 入关，无不为诸侯相、郡守者。及<span class="kindle-cn-underline">孝惠</span>
 、<span class="kindle-cn-underline">高后</span>
 、<span class="kindle-cn-underline">文帝</span>
 、<span class="kindle-cn-underline">孝景</span>
 时，<span class="kindle-cn-underline">张王</span>
 客子孙皆得为二千石。</p>
<p>
<span class="kindle-cn-underline">张敖</span>
 ，<span class="kindle-cn-underline">高后</span>
 六年薨。子<span class="kindle-cn-underline">偃</span>
 为<span class="kindle-cn-underline">鲁元王</span>
 。以母<span class="kindle-cn-underline">吕后</span>
 女故，<span class="kindle-cn-underline">吕后</span>
 封为<span class="kindle-cn-underline">鲁元王</span>
 。<span class="kindle-cn-underline">元王</span>
 弱，兄弟少，乃封<span class="kindle-cn-underline">张敖</span>
 他姬子二人：<span class="kindle-cn-underline">寿</span>
 为<span class="kindle-cn-underline">乐昌侯</span>
 ，<span class="kindle-cn-underline">侈</span>
 为<span class="kindle-cn-underline">信都侯</span>
 。<span class="kindle-cn-underline">高后</span>
 崩，诸<span class="kindle-cn-underline">吕</span>
 无道，大臣诛之，而废<span class="kindle-cn-underline">鲁元王</span>
 及<span class="kindle-cn-underline">乐昌侯</span>
 、<span class="kindle-cn-underline">信都侯</span>
 。<span class="kindle-cn-underline">孝文帝</span>
 即位，复封故<span class="kindle-cn-underline">鲁元王偃</span>
 为<span class="kindle-cn-underline">南宫侯</span>
 ，续<span class="kindle-cn-underline">张氏</span>
 。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">张耳</span>
 、<span class="kindle-cn-underline">陈馀</span>
 ，世传所称贤者，其宾客厮役，莫非天下俊杰，所居国无不取卿相者。然<span class="kindle-cn-underline">张耳</span>
 、<span class="kindle-cn-underline">陈馀</span>
 始居约时，相然信以死，岂顾问哉。及据国争权，卒相灭亡，何乡者相慕用之诚，后相倍之戾也！岂非以势利交哉？名誉虽高，宾客虽盛，所由殆与<span class="kindle-cn-underline">太伯</span>
 、<span class="kindle-cn-underline">延陵季子</span>
 异矣。</p>
</div>
</body>
</html>
