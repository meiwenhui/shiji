<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷七十七魏公子列传第十七</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page468"></a>
 史记卷七十七<br/>
魏公子列传第十七</h1>
<p>
<span class="kindle-cn-underline">魏公子无忌</span>
 者，<span class="kindle-cn-underline">魏昭王</span>
 少子而<span class="kindle-cn-underline">魏安釐王</span>
 异母弟也。<span class="kindle-cn-underline">昭王</span>
 薨，<span class="kindle-cn-underline">安釐王</span>
 即位，封公子为<span class="kindle-cn-underline">信陵君</span>
 。是时<span class="kindle-cn-underline">范睢</span>
 亡<span class="kindle-cn-underline">魏</span>
 相<span class="kindle-cn-underline">秦</span>
 ，以怨<span class="kindle-cn-underline">魏齐</span>
 故，<span class="kindle-cn-underline">秦</span>
 兵围<span class="kindle-cn-underline">大梁</span>
 ，破<span class="kindle-cn-underline">魏华阳</span>
 下军，走<span class="kindle-cn-underline">芒卯</span>
 。<span class="kindle-cn-underline">魏王</span>
 及公子患之。</p>
<p>公子为人仁而下士，士无贤不肖皆谦而礼交之，不敢以其富贵骄士。士以此方数千里争往归之，致食客三千人。当是时，诸侯以公子贤，多客，不敢加兵谋<span class="kindle-cn-underline">魏</span>
 十馀年。</p>
<p>公子与<span class="kindle-cn-underline">魏王</span>
 博，而北境传举烽，言“<span class="kindle-cn-underline">赵</span>
 寇至，且入界”。<span class="kindle-cn-underline">魏王</span>
 释博，欲召大臣谋。公子止王曰：“<span class="kindle-cn-underline">赵王</span>
 田猎耳，非为寇也。”复博如故。王恐，心不在博。居顷，复从北方来传言曰：“<span class="kindle-cn-underline">赵王</span>
 猎耳，非为寇也。”<span class="kindle-cn-underline">魏王</span>
 大惊，曰：“公子何以知之？”公子曰：“臣之客有能深得<span class="kindle-cn-underline">赵王</span>
 阴事者，<span class="kindle-cn-underline">赵王</span>
 所为，客辄以报臣，臣以此知之。”是后<span class="kindle-cn-underline">魏王</span>
 畏公子之贤能，不敢任公子以国政。<br/>
<br/>
</p>
<p>
<span class="kindle-cn-underline">魏</span>
 有隐士曰<span class="kindle-cn-underline">侯嬴</span>
 ，年七十，家贫，为<span class="kindle-cn-underline">大梁夷门</span>
 监者。公子闻之，往请，欲厚遗之。不肯受，曰：“臣修身洁行数十年，终不以监门困故而受公子财。”公子于是乃置酒大会宾客。坐定，公子从车骑，虚左，自迎<span class="kindle-cn-underline">夷门侯生</span>
 。<span class="kindle-cn-underline">侯生</span>
 摄敝衣冠，直上载公子上坐，不让，欲以观公子，公子执辔愈恭。<span class="kindle-cn-underline">侯生</span>
 又谓公子曰：“臣有客在市屠中，愿枉车骑过之。”公子引车入市，<span class="kindle-cn-underline">侯生</span>
 下见其客<span class="kindle-cn-underline">朱亥</span>
 ，俾倪，故久立与其客语，微察公子，公子颜色愈和。当是时，<span class="kindle-cn-underline">魏</span>
 将相宗室宾客满堂，待公子举酒。市人皆观公子执辔，从骑皆窃骂<span class="kindle-cn-underline">侯生</span>
 。<span class="kindle-cn-underline">侯生</span>
 视公子色终不变，乃谢客就车。至家，公子引<span class="kindle-cn-underline">侯生</span>
 坐上坐，遍赞宾客，宾客皆惊。酒酣，公子起，为寿<span class="kindle-cn-underline">侯生</span>
 前。<span class="kindle-cn-underline">侯生</span>
 因谓公子曰：“今日<span class="kindle-cn-underline">嬴</span>
 之为公子亦足矣。<span class="kindle-cn-underline">嬴</span>
 乃<span class="kindle-cn-underline">夷门</span>
 抱关者也，而公子亲枉车骑，自迎<span class="kindle-cn-underline">嬴</span>
 于众人广坐之中，不宜有所过，今公子故过之。然<span class="kindle-cn-underline">嬴</span>
 欲就公子之名，故久立公子车骑市中，过客以观公子，公子愈恭。市人皆以<span class="kindle-cn-underline">嬴</span>
 为小人，而以公子为长者，能下士也。”于是罢酒，<span class="kindle-cn-underline">侯生</span>
 遂为上客。</p>
<p><a id="page469"></a>
 <span class="kindle-cn-underline">侯生</span>
 谓公子曰：“臣所过屠者<span class="kindle-cn-underline">朱亥</span>
 ，此子贤者，世莫能知，故隐屠间耳。”公子往数请之，<span class="kindle-cn-underline">朱亥</span>
 故不复谢，公子怪之。</p>
<p>
<span class="kindle-cn-underline">魏安釐王</span>
 二十年，<span class="kindle-cn-underline">秦昭王</span>
 已破<span class="kindle-cn-underline">赵长平</span>
 军，又进兵围<span class="kindle-cn-underline">邯郸</span>
 。公子姊为<span class="kindle-cn-underline">赵惠文王</span>
 弟<span class="kindle-cn-underline">平原君</span>
 夫人，数遗<span class="kindle-cn-underline">魏王</span>
 及公子书，请救于<span class="kindle-cn-underline">魏</span>
 。<span class="kindle-cn-underline">魏王</span>
 使将军<span class="kindle-cn-underline">晋鄙</span>
 将十万众救<span class="kindle-cn-underline">赵</span>
 。<span class="kindle-cn-underline">秦王</span>
 使使者告<span class="kindle-cn-underline">魏王</span>
 曰：“吾攻<span class="kindle-cn-underline">赵</span>
 旦暮且下，而诸侯敢救者，已拔<span class="kindle-cn-underline">赵</span>
 ，必移兵先击之。”<span class="kindle-cn-underline">魏王</span>
 恐，使人止<span class="kindle-cn-underline">晋鄙</span>
 ，留军壁<span class="kindle-cn-underline">邺</span>
 ，名为救<span class="kindle-cn-underline">赵</span>
 ，实持两端以观望。<span class="kindle-cn-underline">平原君</span>
 使者冠盖相属于<span class="kindle-cn-underline">魏</span>
 ，让<span class="kindle-cn-underline">魏公子</span>
 曰：“<span class="kindle-cn-underline">胜</span>
 所以自附为婚姻者，以公子之高义，为能急人之困。今<span class="kindle-cn-underline">邯郸</span>
 旦暮降<span class="kindle-cn-underline">秦</span>
 而<span class="kindle-cn-underline">魏</span>
 救不至，安在公子能急人之困也！且公子纵轻<span class="kindle-cn-underline">胜</span>
 ，弃之降<span class="kindle-cn-underline">秦</span>
 ，独不怜公子姊邪？”公子患之，数请<span class="kindle-cn-underline">魏王</span>
 ，及宾客辩士说王万端。<span class="kindle-cn-underline">魏王</span>
 畏<span class="kindle-cn-underline">秦</span>
 ，终不听公子。公子自度终不能得之于王，计不独生而令<span class="kindle-cn-underline">赵</span>
 亡，乃请宾客，约车骑百馀乘，欲以客往赴<span class="kindle-cn-underline">秦</span>
 军，与<span class="kindle-cn-underline">赵</span>
 俱死。</p>
<p>行过<span class="kindle-cn-underline">夷门</span>
 ，见<span class="kindle-cn-underline">侯生</span>
 ，具告所以欲死<span class="kindle-cn-underline">秦</span>
 军状。辞决而行，<span class="kindle-cn-underline">侯生</span>
 曰：“公子勉之矣，老臣不能从。”公子行数里，心不快，曰：“吾所以待<span class="kindle-cn-underline">侯生</span>
 者备矣，天下莫不闻，今吾且死，而<span class="kindle-cn-underline">侯生</span>
 曾无一言半辞送我，我岂有所失哉？”复引车还，问<span class="kindle-cn-underline">侯生</span>
 。<span class="kindle-cn-underline">侯生</span>
 笑曰：“臣固知公子之还也。”曰：“公子喜士，名闻天下。今有难，无他端而欲赴<span class="kindle-cn-underline">秦</span>
 军，譬若以肉投馁虎，何功之有哉？尚安事客？然公子遇臣厚，公子往而臣不送，以是知公子恨之复返也。”公子再拜，因问。<span class="kindle-cn-underline">侯生</span>
 乃屏人间语，曰：“<span class="kindle-cn-underline">嬴</span>
 闻<span class="kindle-cn-underline">晋鄙</span>
 之兵符常在王卧内，而<span class="kindle-cn-underline">如姬</span>
 最幸，出入王卧内，力能窃之。<span class="kindle-cn-underline">嬴</span>
 闻<span class="kindle-cn-underline">如姬</span>
 父为人所杀，<span class="kindle-cn-underline">如姬</span>
 资之三年，自王以下欲求报其父仇，莫能得。<span class="kindle-cn-underline">如姬</span>
 为公子泣，公子使客斩其仇头，敬进<span class="kindle-cn-underline">如姬</span>
 。<span class="kindle-cn-underline">如姬</span>
 之欲为公子死，无所辞，顾未有路耳。公子诚一开口请<span class="kindle-cn-underline">如姬</span>
 ，<span class="kindle-cn-underline">如姬</span>
 必许诺，则得虎符夺<span class="kindle-cn-underline">晋鄙</span>
 军，北救<span class="kindle-cn-underline">赵</span>
 而西却<span class="kindle-cn-underline">秦</span>
 ，此<span class="kindle-cn-underline">五霸</span>
 之伐也。”公子从其计，请<span class="kindle-cn-underline">如姬</span>
 。<span class="kindle-cn-underline">如姬</span>
 果盗<span class="kindle-cn-underline">晋鄙</span>
 兵符与公子。</p>
<p>公子行，<span class="kindle-cn-underline">侯生</span>
 曰：“将在外，主令有所不受，以便国家。公子即合符，而<span class="kindle-cn-underline">晋鄙</span>
 不授公子兵而复请之，事必危矣。臣客屠者<span class="kindle-cn-underline">朱亥</span>
 可与俱，此人力士。<span class="kindle-cn-underline">晋鄙</span>
 听，大善；不听，可使击之。”于是公子泣。<span class="kindle-cn-underline">侯生</span>
 曰：“公子畏死邪？何泣也？”公子曰：“<span class="kindle-cn-underline">晋鄙</span>
 嚄我唶宿将，往恐不听，必当杀之，是以泣耳，岂畏死哉？”于是公子请<span class="kindle-cn-underline">朱亥</span>
 。<span class="kindle-cn-underline">朱亥</span>
 笑曰：“臣乃市井鼓刀屠者，而公子亲数存之，所以不报谢者，以为小礼无所用。今公子有急，此乃臣效命之秋也。”遂与公子俱。公子过谢<span class="kindle-cn-underline">侯生</span>
 。<span class="kindle-cn-underline">侯生</span>
 曰：“臣宜从，老不能。请数公子行日，以至<span class="kindle-cn-underline">晋鄙</span>
 军之日，北向自刭，以送公子。”公子遂行。</p>
<p>至<span class="kindle-cn-underline">邺</span>
 ，矫<span class="kindle-cn-underline">魏王</span>
 令代<span class="kindle-cn-underline">晋鄙</span>
 。<span class="kindle-cn-underline">晋鄙</span>
 合符，疑之，举手视公子曰：“今吾拥十<a id="page470"></a>
 万之众，屯于境上，国之重任，今单车来代之，何如哉？”欲无听。<span class="kindle-cn-underline">朱亥</span>
 袖四十斤铁椎，椎杀<span class="kindle-cn-underline">晋鄙</span>
 ，公子遂将<span class="kindle-cn-underline">晋鄙</span>
 军。勒兵下令军中曰：“父子俱在军中，父归；兄弟俱在军中，兄归；独子无兄弟，归养。”得选兵八万人，进兵击<span class="kindle-cn-underline">秦</span>
 军。<span class="kindle-cn-underline">秦</span>
 军解去，遂救<span class="kindle-cn-underline">邯郸</span>
 ，存<span class="kindle-cn-underline">赵</span>
 。<span class="kindle-cn-underline">赵王</span>
 及<span class="kindle-cn-underline">平原君</span>
 自迎公子于界，<span class="kindle-cn-underline">平原君</span>
 负韊矢为公子先引。<span class="kindle-cn-underline">赵王</span>
 再拜曰：“自古贤人未有及公子者也。”当此之时，<span class="kindle-cn-underline">平原君</span>
 不敢自比于人。公子与<span class="kindle-cn-underline">侯生</span>
 决，至军，<span class="kindle-cn-underline">侯生</span>
 果北乡自刭。</p>
<p>
<span class="kindle-cn-underline">魏王</span>
 怒公子之盗其兵符，矫杀<span class="kindle-cn-underline">晋鄙</span>
 ，公子亦自知也。已却<span class="kindle-cn-underline">秦</span>
 存<span class="kindle-cn-underline">赵</span>
 ，使将将其军归<span class="kindle-cn-underline">魏</span>
 ，而公子独与客留<span class="kindle-cn-underline">赵</span>
 。<span class="kindle-cn-underline">赵孝成王</span>
 德公子之矫夺<span class="kindle-cn-underline">晋鄙</span>
 兵而存<span class="kindle-cn-underline">赵</span>
 ，乃与<span class="kindle-cn-underline">平原君</span>
 计，以五城封公子。公子闻之，意骄矜而有自功之色。客有说公子曰：“物有不可忘，或有不可不忘。夫人有德于公子，公子不可忘也；公子有德于人，愿公子忘之也。且矫<span class="kindle-cn-underline">魏王</span>
 令，夺<span class="kindle-cn-underline">晋鄙</span>
 兵以救<span class="kindle-cn-underline">赵</span>
 ，于<span class="kindle-cn-underline">赵</span>
 则有功矣，于<span class="kindle-cn-underline">魏</span>
 则未为忠臣也。公子乃自骄而功之，窃为公子不取也。”于是公子立自责，似若无所容者。<span class="kindle-cn-underline">赵王</span>
 扫除自迎，执主人之礼，引公子就西阶。公子侧行辞让，从东阶上。自言罪过，以负于<span class="kindle-cn-underline">魏</span>
 ，无功于<span class="kindle-cn-underline">赵</span>
 。<span class="kindle-cn-underline">赵王</span>
 侍酒至暮，口不忍献五城，以公子退让也。公子竟留<span class="kindle-cn-underline">赵</span>
 。<span class="kindle-cn-underline">赵王</span>
 以<span class="kindle-cn-underline">鄗</span>
 为公子汤沐邑，<span class="kindle-cn-underline">魏</span>
 亦复以<span class="kindle-cn-underline">信陵</span>
 奉公子。公子留<span class="kindle-cn-underline">赵</span>
 。<br/>
<br/>
</p>
<p>公子闻<span class="kindle-cn-underline">赵</span>
 有处士<span class="kindle-cn-underline">毛公</span>
 藏于博徒，<span class="kindle-cn-underline">薛公</span>
 藏于卖浆家，公子欲见两人，两人自匿，不肯见公子。公子闻所在，乃间步往从此两人游，甚欢。<span class="kindle-cn-underline">平原君</span>
 闻之，谓其夫人曰：“始吾闻夫人弟公子天下无双，今吾闻之，乃妄从博徒卖浆者游，公子妄人耳。”夫人以告公子。公子乃谢夫人去，曰：“始吾闻<span class="kindle-cn-underline">平原君</span>
 贤，故负<span class="kindle-cn-underline">魏王</span>
 而救<span class="kindle-cn-underline">赵</span>
 ，以称<span class="kindle-cn-underline">平原君</span>
 。<span class="kindle-cn-underline">平原君</span>
 之游，徒豪举耳，不求士也。<span class="kindle-cn-underline">无忌</span>
 自在<span class="kindle-cn-underline">大梁</span>
 时，常闻此两人贤，至<span class="kindle-cn-underline">赵</span>
 ，恐不得见。以<span class="kindle-cn-underline">无忌</span>
 从之游，尚恐其不我欲也，今<span class="kindle-cn-underline">平原君</span>
 乃以为羞，其不足从游。”乃装为去。夫人具以语<span class="kindle-cn-underline">平原君</span>
 。<span class="kindle-cn-underline">平原君</span>
 乃免冠谢，固留公子。<span class="kindle-cn-underline">平原君</span>
 门下闻之，半去<span class="kindle-cn-underline">平原君</span>
 归公子，天下士复往归公子，公子倾<span class="kindle-cn-underline">平原君</span>
 客。</p>
<p>公子留<span class="kindle-cn-underline">赵</span>
 十年不归。<span class="kindle-cn-underline">秦</span>
 闻公子在<span class="kindle-cn-underline">赵</span>
 ，日夜出兵东伐<span class="kindle-cn-underline">魏</span>
 。<span class="kindle-cn-underline">魏王</span>
 患之，使使往请公子。公子恐其怒之，乃诫门下：“有敢为<span class="kindle-cn-underline">魏王</span>
 使通者，死。”宾客皆背<span class="kindle-cn-underline">魏</span>
 之<span class="kindle-cn-underline">赵</span>
 ，莫敢劝公子归。<span class="kindle-cn-underline">毛公</span>
 、<span class="kindle-cn-underline">薛公</span>
 两人往见公子曰：“公子所以重于<span class="kindle-cn-underline">赵</span>
 ，名闻诸侯者，徒以有<span class="kindle-cn-underline">魏</span>
 也。今<span class="kindle-cn-underline">秦</span>
 攻<span class="kindle-cn-underline">魏</span>
 ，<span class="kindle-cn-underline">魏</span>
 急而公子不恤，使<span class="kindle-cn-underline">秦</span>
 破<span class="kindle-cn-underline">大梁</span>
 而夷先王之宗庙，公子当何面目立天下乎？”语未及卒，公子立变色，告车趣驾归救<span class="kindle-cn-underline">魏</span>
 。</p>
<p>
<span class="kindle-cn-underline">魏王</span>
 见公子，相与泣，而以上将军印授公子，公子遂将。<span class="kindle-cn-underline">魏安釐王</span>
 三<a id="page471"></a>
 十年，公子使使遍告诸侯。诸侯闻公子将，各遣将将兵救<span class="kindle-cn-underline">魏</span>
 。公子率五国之兵破<span class="kindle-cn-underline">秦</span>
 军于<span class="kindle-cn-underline">河外</span>
 ，走<span class="kindle-cn-underline">蒙骜</span>
 ，遂乘胜逐<span class="kindle-cn-underline">秦</span>
 军至<span class="kindle-cn-underline">函谷关</span>
 ，抑<span class="kindle-cn-underline">秦</span>
 兵，<span class="kindle-cn-underline">秦</span>
 兵不敢出。当是时，公子威振天下，诸侯之客进兵法，公子皆名之，故世俗称<span class="kindle-cn-quxian">魏公子兵法</span>
 。</p>
<p>
<span class="kindle-cn-underline">秦王</span>
 患之，乃行金万斤于<span class="kindle-cn-underline">魏</span>
 ，求<span class="kindle-cn-underline">晋鄙</span>
 客，令毁公子于<span class="kindle-cn-underline">魏王</span>
 曰：“公子亡在外十年矣，今为<span class="kindle-cn-underline">魏</span>
 将，诸侯将皆属，诸侯徒闻<span class="kindle-cn-underline">魏公子</span>
 ，不闻<span class="kindle-cn-underline">魏王</span>
 。公子亦欲因此时定南面而王，诸侯畏公子之威，方欲共立之。”<span class="kindle-cn-underline">秦</span>
 数使反间，伪贺公子得立为<span class="kindle-cn-underline">魏</span>
 王未也。<span class="kindle-cn-underline">魏王</span>
 日闻其毁，不能不信，后果使人代公子将。公子自知再以毁废，乃谢病不朝，与宾客为长夜饮，饮醇酒，多近妇女。日夜为乐饮者四岁，竟病酒而卒。其岁，<span class="kindle-cn-underline">魏安釐王</span>
 亦薨。</p>
<p>
<span class="kindle-cn-underline">秦</span>
 闻公子死，使<span class="kindle-cn-underline">蒙骜</span>
 攻<span class="kindle-cn-underline">魏</span>
 ，拔二十城，初置<span class="kindle-cn-underline">东郡</span>
 。其后<span class="kindle-cn-underline">秦</span>
 稍蚕食<span class="kindle-cn-underline">魏</span>
 ，十八岁而虏<span class="kindle-cn-underline">魏王</span>
 ，屠<span class="kindle-cn-underline">大梁</span>
 。<br/>
<br/>
</p>
<p>
<span class="kindle-cn-underline">高祖</span>
 始微少时，数闻公子贤。及即天子位，每过<span class="kindle-cn-underline">大梁</span>
 ，常祠公子。<span class="kindle-cn-underline">高祖</span>
 十二年，从击<span class="kindle-cn-underline">黥布</span>
 还，为公子置守冢五家，世世岁以四时奉祠公子。<br/>
<br/>
</p>
<p>
<span class="kindle-cn-underline">太史公</span>
 曰：吾过<span class="kindle-cn-underline">大梁</span>
 之墟，求问其所谓<span class="kindle-cn-underline">夷门</span>
 。<span class="kindle-cn-underline">夷门</span>
 者，城之东门也。天下诸公子亦有喜士者矣，然<span class="kindle-cn-underline">信陵君</span>
 之接岩穴隐者，不耻下交，有以也。名冠诸侯，不虚耳。<span class="kindle-cn-underline">高祖</span>
 每过之而令民奉祠不绝也。</p>
</div>
</body>
</html>
