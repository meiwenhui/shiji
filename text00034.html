<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷三十平准书第八</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page182"></a>
 史记卷三十<br/>
平准书第八</h1>
<p>
<span class="kindle-cn-underline">汉</span>
 兴，接<span class="kindle-cn-underline">秦</span>
 之獘，丈夫从军旅，老弱转粮饷，作业剧而财匮，自天子不能具钧驷，而将相或乘牛车，齐民无藏盖。于是为<span class="kindle-cn-underline">秦</span>
 钱重难用，更令民铸钱，一黄金一斤，约法省禁。而不轨逐利之民，蓄积馀业以稽市物，物踊腾粜，米至石万钱，马一匹则百金。</p>
<p>天下已平，<span class="kindle-cn-underline">高祖</span>
 乃令贾人不得衣丝乘车，重租税以困辱之。<span class="kindle-cn-underline">孝惠</span>
 、<span class="kindle-cn-underline">高后</span>
 时，为天下初定，复弛商贾之律，然市井之子孙亦不得仕宦为吏。量吏禄，度官用，以赋于民。而山川园池市井租税之入，自天子以至于封君汤沐邑，皆各为私奉养焉，不领于天下之经费。漕转<span class="kindle-cn-underline">山东</span>
 粟，以给中都官，岁不过数十万石。</p>
<p>至<span class="kindle-cn-underline">孝文</span>
 时，荚钱益多，轻，乃更铸四铢钱，其文为“半两”，令民纵得自铸钱。故<span class="kindle-cn-underline">吴</span>
 ，诸侯也，以即山铸钱，富埒天子，其后卒以叛逆。<span class="kindle-cn-underline">邓通</span>
 ，大夫也，以铸钱财过王者。故<span class="kindle-cn-underline">吴</span>
 、<span class="kindle-cn-underline">邓氏</span>
 钱布天下，而铸钱之禁生焉。</p>
<p>
<span class="kindle-cn-underline">匈奴</span>
 数侵盗北边，屯戍者多，边粟不足给食当食者。于是募民能输及转粟于边者拜爵，爵得至大庶长。</p>
<p>
<span class="kindle-cn-underline">孝景</span>
 时，<span class="kindle-cn-underline">上郡</span>
 以西旱，亦复修卖爵令，而贱其价以招民；及徒复作，得输粟县官以除罪。益造苑马以广用，而宫室列观舆马益增修矣。</p>
<p>至今上即位数岁，<span class="kindle-cn-underline">汉</span>
 兴七十馀年之间，国家无事，非遇水旱之灾，民则人给家足，都鄙廪庾皆满，而府库馀货财。京师之钱累巨万，贯朽而不可校。太仓之粟陈陈相因，充溢露积于外，至腐败不可食。众庶街巷有马，阡陌之间成群，而乘字牝者傧而不得聚会。守闾阎者食粱肉，为吏者长子孙，居官者以为姓号。故人人自爱而重犯法，先行义而后绌耻辱焉。当此之时，网疏而民富，役财骄溢，或至兼并豪党之徒，以武断于乡曲。宗室有土公卿大夫以下，争于奢侈，室庐舆服僭于上，无限度。物盛而衰，固其变也。</p>
<p>自是之后，<span class="kindle-cn-underline">严助</span>
 、<span class="kindle-cn-underline">朱买臣</span>
 等招来<span class="kindle-cn-underline">东瓯</span>
 ，事<span class="kindle-cn-underline">两越</span>
 ，<span class="kindle-cn-underline">江淮</span>
 之间萧然烦费矣。<a id="page183"></a>
 <span class="kindle-cn-underline">唐蒙</span>
 、<span class="kindle-cn-underline">司马相如</span>
 开路<span class="kindle-cn-underline">西南夷</span>
 ，凿山通道千馀里，以广<span class="kindle-cn-underline">巴蜀</span>
 ，<span class="kindle-cn-underline">巴蜀</span>
 之民罢焉。<span class="kindle-cn-underline">彭吴</span>
 贾灭<span class="kindle-cn-underline">朝鲜</span>
 ，置<span class="kindle-cn-underline">沧海之郡</span>
 ，则<span class="kindle-cn-underline">燕齐</span>
 之间靡然发动。及<span class="kindle-cn-underline">王恢</span>
 设谋<span class="kindle-cn-underline">马邑</span>
 ，<span class="kindle-cn-underline">匈奴</span>
 绝和亲，侵扰北边，兵连而不解，天下苦其劳，而干戈日滋。行者赍，居者送，中外骚扰而相奉，百姓抏獘以巧法，财赂衰耗而不赡。入物者补官，出货者除罪，选举陵迟，廉耻相冒，武力进用，法严令具。兴利之臣自此始也。</p>
<p>其后<span class="kindle-cn-underline">汉</span>
 将岁以数万骑出击<span class="kindle-cn-underline">胡</span>
 ，及车骑将军<span class="kindle-cn-underline">卫青</span>
 取<span class="kindle-cn-underline">匈奴河南</span>
 地，筑<span class="kindle-cn-underline">朔方</span>
 。当是时，<span class="kindle-cn-underline">汉</span>
 通<span class="kindle-cn-underline">西南夷</span>
 道，作者数万人，千里负担馈粮，率十馀钟致一石，散币于<span class="kindle-cn-underline">邛僰</span>
 以集之。数岁道不通，蛮夷因以数攻，吏发兵诛之。悉<span class="kindle-cn-underline">巴蜀</span>
 租赋不足以更之，乃募豪民田<span class="kindle-cn-underline">南夷</span>
 ，入粟县官，而内受钱于都内。东置<span class="kindle-cn-underline">沧海之郡</span>
 ，人徒之费拟于<span class="kindle-cn-underline">南夷</span>
 。又兴十万馀人筑卫<span class="kindle-cn-underline">朔方</span>
 ，转漕甚辽远，自<span class="kindle-cn-underline">山东</span>
 咸被其劳，费数十百巨万，府库益虚。乃募民能入奴婢得以终身复，为郎增秩，及入羊为郎，始于此。</p>
<p>其后四年，而<span class="kindle-cn-underline">汉</span>
 遣大将将六将军，军十馀万，击右贤王，获首虏万五千级。明年，大将军将六将军仍再出击<span class="kindle-cn-underline">胡</span>
 ，得首虏万九千级。捕斩首虏之士受赐黄金二十馀万斤，虏数万人皆得厚赏，衣食仰给县官；而<span class="kindle-cn-underline">汉</span>
 军之士马死者十馀万，兵甲之财转漕之费不与焉。于是大农陈藏钱经耗，赋税既竭，犹不足以奉战士。有司言：“天子曰‘朕闻<span class="kindle-cn-underline">五帝</span>
 之教不相复而治，<span class="kindle-cn-underline">禹汤</span>
 之法不同道而王，所由殊路，而建德一也。北边未安，朕甚悼之。日者，大将军攻<span class="kindle-cn-underline">匈奴</span>
 ，斩首虏万九千级，留<img class="kindle-cn-inline-character" src="Image00050.jpg" alt="" />
 无所食。议令民得买爵及赎禁锢免减罪’。请置赏官，命曰武功爵。级十七万，凡直三十馀万金。诸买武功爵官首者试补吏，先除；千夫如五大夫；其有罪又减二等；爵得至乐卿：以显军功。”军功多用越等，大者封侯卿大夫，小者郎吏。吏道杂而多端，则官职耗废。</p>
<p>自<span class="kindle-cn-underline">公孙弘</span>
 以<span class="kindle-cn-quxian">春秋</span>
 之义绳臣下取<span class="kindle-cn-underline">汉</span>
 相，<span class="kindle-cn-underline">张汤</span>
 用峻文决理为廷尉，于是见知之法生，而废格沮诽穷治之狱用矣。其明年，<span class="kindle-cn-underline">淮南</span>
 、<span class="kindle-cn-underline">衡山</span>
 、<span class="kindle-cn-underline">江都王</span>
 谋反迹见，而公卿寻端治之，竟其党与，而坐死者数万人，长吏益惨急而法令明察。</p>
<p>当是之时，招尊方正贤良文学之士，或至公卿大夫。<span class="kindle-cn-underline">公孙弘</span>
 以<span class="kindle-cn-underline">汉</span>
 相，布被，食不重味，为天下先。然无益于俗，稍骛于功利矣。</p>
<p>其明年，骠骑仍再出击<span class="kindle-cn-underline">胡</span>
 ，获首四万。其秋，<span class="kindle-cn-underline">浑邪王</span>
 率数万之众来降，于是<span class="kindle-cn-underline">汉</span>
 发车二万乘迎之。既至，受赏，赐及有功之士。是岁费凡百馀巨万。</p>
<p><a id="page184"></a>
 初，先是往十馀岁<span class="kindle-cn-underline">河</span>
 决<span class="kindle-cn-underline">观</span>
 ，<span class="kindle-cn-underline">梁楚</span>
 之地固已数困，而缘<span class="kindle-cn-underline">河</span>
 之郡堤塞<span class="kindle-cn-underline">河</span>
 ，辄决坏，费不可胜计。其后<span class="kindle-cn-underline">番係</span>
 欲省<span class="kindle-cn-underline">底柱</span>
 之漕，穿<span class="kindle-cn-underline">汾</span>
 、<span class="kindle-cn-underline">河</span>
 渠以为溉田，作者数万人；<span class="kindle-cn-underline">郑当时</span>
 为<span class="kindle-cn-underline">渭</span>
 漕渠回远，凿直渠自<span class="kindle-cn-underline">长安</span>
 至<span class="kindle-cn-underline">华阴</span>
 ，作者数万人；<span class="kindle-cn-underline">朔方</span>
 亦穿渠，作者数万人：各历二三期，功未就，费亦各巨万十数。</p>
<p>天子为伐<span class="kindle-cn-underline">胡</span>
 ，盛养马，马之来食<span class="kindle-cn-underline">长安</span>
 者数万匹，卒牵掌者<span class="kindle-cn-underline">关中</span>
 不足，乃调旁近郡。而<span class="kindle-cn-underline">胡</span>
 降者皆衣食县官，县官不给，天子乃损膳，解乘舆驷，出御府禁藏以赡之。</p>
<p>其明年，<span class="kindle-cn-underline">山东</span>
 被水灾，民多饥乏，于是天子遣使者虚郡国仓<img class="kindle-cn-inline-character" src="Image00051.jpg" alt="" />
 以振贫民。犹不足，又募豪富人相贷假。尚不能相救，乃徙贫民于关以西，及充<span class="kindle-cn-underline">朔方</span>
 以南<span class="kindle-cn-underline">新秦中</span>
 ，七十馀万口，衣食皆仰给县官。数岁，假予产业，使者分部护之，冠盖相望。其费以亿计，不可胜数。</p>
<p>于是县官大空，而富商大贾或<img class="kindle-cn-inline-character" src="Image00050.jpg" alt="" />
 财役贫，转毂百数，废居居邑，封君皆低首仰给。冶铸煮盐，财或累万金，而不佐国家之急，黎民重困。于是天子与公卿议，更钱造币以赡用，而摧浮淫并兼之徒。是时禁苑有白鹿而少府多银锡。自<span class="kindle-cn-underline">孝文</span>
 更造四铢钱，至是岁四十馀年，从<span class="kindle-cn-underline">建元</span>
 以来，用少，县官往往即多铜山而铸钱，民亦间盗铸钱，不可胜数。钱益多而轻，物益少而贵。有司言曰：“古者皮币，诸侯以聘享。金有三等，黄金为上，白金为中，赤金为下。今半两钱法重四铢，而奸或盗摩钱里取<img class="kindle-cn-inline-character" src="Image00052.jpg" alt="" />
 ，钱益轻薄而物贵，则远方用币烦费不省。”乃以白鹿皮方尺，缘以藻缋，为皮币，直四十万。王侯宗室朝觐聘享，必以皮币荐璧，然后得行。</p>
<p>又造银锡为白金。以为天用莫如龙，地用莫如马，人用莫如龟，故白金三品：其一曰重八两，圜之，其文龙，名曰“白选”，直三千；二曰以重差小，方之，其文马，直五百；三曰复小，撱之，其文龟，直三百。令县官销半两钱，更铸三铢钱，文如其重。盗铸诸金钱罪皆死，而吏民之盗铸白金者不可胜数。</p>
<p>于是以<span class="kindle-cn-underline">东郭咸阳</span>
 、<span class="kindle-cn-underline">孔仅</span>
 为大农丞，领盐铁事；<span class="kindle-cn-underline">桑弘羊</span>
 以计算用事，侍中。<span class="kindle-cn-underline">咸阳</span>
 ，<span class="kindle-cn-underline">齐</span>
 之大煮盐，<span class="kindle-cn-underline">孔仅</span>
 ，<span class="kindle-cn-underline">南阳</span>
 大冶，皆致生累千金，故<span class="kindle-cn-underline">郑当时</span>
 进言之。<span class="kindle-cn-underline">弘羊</span>
 ，<span class="kindle-cn-underline">雒阳</span>
 贾人子，以心计，年十三侍中。故三人言利事析秋豪矣。</p>
<p>法既益严，吏多废免。兵革数动，民多买复及五大夫，征发之士益鲜。于是除千夫五大夫为吏，不欲者出马；故吏皆適令伐棘<span class="kindle-cn-underline">上林</span>
 ，作<span class="kindle-cn-underline">昆明池</span>
 。</p>
<p>其明年，大将军、骠骑大出击<span class="kindle-cn-underline">胡</span>
 ，得首虏八九万级，赏赐五十万金，<span class="kindle-cn-underline">汉</span>
 军马死者十馀万匹，转漕车甲之费不与焉。是时财匮，战士颇不得禄矣。</p>
<p><a id="page185"></a>
 有司言三铢钱轻，易奸诈，乃更请诸郡国铸五铢钱，周郭其下，令不可磨取<img class="kindle-cn-inline-character" src="Image00052.jpg" alt="" />
 焉。</p>
<p>大农上盐铁丞<span class="kindle-cn-underline">孔仅</span>
 、<span class="kindle-cn-underline">咸阳</span>
 言：“山海，天地之藏也，皆宜属少府，陛下不私，以属大农佐赋。愿募民自给费，因官器作煮盐，官与牢盆。浮食奇民欲擅管山海之货，以致富羡，役利细民。其沮事之议，不可胜听。敢私铸铁器煮盐者，钛左趾，没入其器物。郡不出铁者，置小铁官，便属所在县。”使<span class="kindle-cn-underline">孔仅</span>
 、<span class="kindle-cn-underline">东郭咸阳</span>
 乘传举行天下盐铁，作官府，除故盐铁家富者为吏。吏道益杂，不选，而多贾人矣。</p>
<p>商贾以币之变，多积货逐利。于是公卿言：“郡国颇被灾害，贫民无产业者，募徙广饶之地。陛下损膳省用，出禁钱以振元元，宽贷赋，而民不齐出于南亩，商贾滋众。贫者畜积无有，皆仰县官。异时算轺车贾人缗钱皆有差，请算如故。诸贾人末作贳贷卖买，居邑稽诸物，及商以取利者，虽无市籍，各以其物自占，率缗钱二千而一算。诸作有租及铸，率缗钱四千一算。非吏比者三老、北边骑士，轺车以一算；商贾人轺车二算；船五丈以上一算。匿不自占，占不悉，戍边一岁，没入缗钱。有能告者，以其半畀之。贾人有市籍者，及其家属，皆无得籍名田，以便农。敢犯令，没入田僮。”</p>
<p>天子乃思<span class="kindle-cn-underline">卜式</span>
 之言，召拜<span class="kindle-cn-underline">式</span>
 为中郎，爵左庶长，赐田十顷，布告天下，使明知之。</p>
<p>初，<span class="kindle-cn-underline">卜式</span>
 者，<span class="kindle-cn-underline">河南</span>
 人也，以田畜为事。亲死，<span class="kindle-cn-underline">式</span>
 有少弟，弟壮，<span class="kindle-cn-underline">式</span>
 脱身出分，独取畜羊百馀，田宅财物尽予弟。<span class="kindle-cn-underline">式</span>
 入山牧十馀岁，羊致千馀头，买田宅。而其弟尽破其业，<span class="kindle-cn-underline">式</span>
 辄复分予弟者数矣。是时<span class="kindle-cn-underline">汉</span>
 方数使将击<span class="kindle-cn-underline">匈奴</span>
 ，<span class="kindle-cn-underline">卜式</span>
 上书，愿输家之半县官助边。天子使使问<span class="kindle-cn-underline">式</span>
 ：“欲官乎？”<span class="kindle-cn-underline">式</span>
 曰：“臣少牧，不习仕宦，不愿也。”使问曰：“家岂有冤，欲言事乎？”<span class="kindle-cn-underline">式</span>
 曰：“臣生与人无分争。<span class="kindle-cn-underline">式</span>
 邑人贫者贷之，不善者教顺之，所居人皆从<span class="kindle-cn-underline">式</span>
 ，<span class="kindle-cn-underline">式</span>
 何故见冤于人！无所欲言也。”使者曰：“苟如此，子何欲而然？”<span class="kindle-cn-underline">式</span>
 曰：“天子诛<span class="kindle-cn-underline">匈奴</span>
 ，愚以为贤者宜死节于边，有财者宜输委，如此而<span class="kindle-cn-underline">匈奴</span>
 可灭也。”使者具其言入以闻。天子以语丞相<span class="kindle-cn-underline">弘</span>
 。<span class="kindle-cn-underline">弘</span>
 曰：“此非人情。不轨之臣，不可以为化而乱法，愿陛下勿许。”于是上久不报<span class="kindle-cn-underline">式</span>
 ，数岁，乃罢<span class="kindle-cn-underline">式</span>
 。<span class="kindle-cn-underline">式</span>
 归，复田牧。岁馀，会军数出，<span class="kindle-cn-underline">浑邪王</span>
 等降，县官费众，仓府空。其明年，贫民大徙，皆仰给县官，无以尽赡。<span class="kindle-cn-underline">卜式</span>
 持钱二十万予<span class="kindle-cn-underline">河南</span>
 守，以给徙民。<span class="kindle-cn-underline">河南</span>
 上富人助贫人者籍，天子见<span class="kindle-cn-underline">卜式</span>
 名，识之，曰“是固前而欲输其家半助边”，乃赐<span class="kindle-cn-underline">式</span>
 外繇四百人。<span class="kindle-cn-underline">式</span>
 又尽复予县官。是时富豪皆争匿财，唯<span class="kindle-cn-underline">式</span>
 尤欲输之助费。天子于是以<span class="kindle-cn-underline">式</span>
 终长者，故尊显以风百姓。</p>
<p><a id="page186"></a>
 初，<span class="kindle-cn-underline">式</span>
 不愿为郎。上曰：“吾有羊<span class="kindle-cn-underline">上林</span>
 中，欲令子牧之。”<span class="kindle-cn-underline">式</span>
 乃拜为郎，布衣<img class="kindle-cn-inline-character" src="Image00053.jpg" alt="" />
 而牧羊。岁馀，羊肥息。上过见其羊，善之。<span class="kindle-cn-underline">式</span>
 曰：“非独羊也，治民亦独是也。以时起居；恶者辄斥去，毋令败群。”上以<span class="kindle-cn-underline">式</span>
 为奇，拜为<span class="kindle-cn-underline">缑氏</span>
 令试之，<span class="kindle-cn-underline">缑氏</span>
 便之。迁为<span class="kindle-cn-underline">成皋</span>
 令，将漕最。上以为<span class="kindle-cn-underline">式</span>
 朴忠，拜为<span class="kindle-cn-underline">齐王</span>
 太傅。</p>
<p>而<span class="kindle-cn-underline">孔仅</span>
 之使天下铸作器，三年中拜为大农，列于九卿。而<span class="kindle-cn-underline">桑弘羊</span>
 为大农丞，管诸会计事，稍稍置均输以通货物矣。</p>
<p>始令吏得入谷补官，郎至六百石。<br/>
<br/>
</p>
<p>自造白金五铢钱后五岁，赦吏民之坐盗铸金钱死者数十万人。其不发觉相杀者，不可胜计。赦自出者百馀万人。然不能半自出，天下大抵无虑皆铸金钱矣。犯者众，吏不能尽诛取，于是遣博士<span class="kindle-cn-underline">褚大</span>
 、<span class="kindle-cn-underline">徐偃</span>
 等分曹循行郡国，举兼并之徒守相为利者。而御史大夫<span class="kindle-cn-underline">张汤</span>
 方隆贵用事，<span class="kindle-cn-underline">减宣</span>
 、<span class="kindle-cn-underline">杜周</span>
 等为中丞，<span class="kindle-cn-underline">义纵</span>
 、<span class="kindle-cn-underline">尹齐</span>
 、<span class="kindle-cn-underline">王温舒</span>
 等用惨急刻深为九卿，而直指<span class="kindle-cn-underline">夏兰</span>
 之属始出矣。</p>
<p>而大农<span class="kindle-cn-underline">颜异</span>
 诛。初，<span class="kindle-cn-underline">异</span>
 为<span class="kindle-cn-underline">济南</span>
 亭长，以廉直稍迁至九卿。上与<span class="kindle-cn-underline">张汤</span>
 既造白鹿皮币，问<span class="kindle-cn-underline">异</span>
 。<span class="kindle-cn-underline">异</span>
 曰：“今王侯朝贺以苍璧，直数千，而其皮荐反四十万，本末不相称。”天子不说。<span class="kindle-cn-underline">张汤</span>
 又与异有郤，及有人告<span class="kindle-cn-underline">异</span>
 以它议，事下<span class="kindle-cn-underline">张汤</span>
 治<span class="kindle-cn-underline">异</span>
 。<span class="kindle-cn-underline">异</span>
 与客语，客语初令下有不便者，<span class="kindle-cn-underline">异</span>
 不应，微反唇。<span class="kindle-cn-underline">汤</span>
 奏当<span class="kindle-cn-underline">异</span>
 九卿见令不便，不入言而腹诽，论死。自是之后，有腹诽之法比，而公卿大夫多谄谀取容矣。<br/>
<br/>
</p>
<p>天子既下缗钱令而尊<span class="kindle-cn-underline">卜式</span>
 ，百姓终莫分财佐县官，于是告缗钱纵矣。</p>
<p>郡国多奸铸钱，钱多轻，而公卿请令京师铸钟官赤侧，一当五，赋官用非赤侧不得行。白金稍贱，民不宝用，县官以令禁之，无益。岁馀，白金终废不行。</p>
<p>是岁也，<span class="kindle-cn-underline">张汤</span>
 死而民不思。</p>
<p>其后二岁，赤侧钱贱，民巧法用之，不便，又废。于是悉禁郡国无铸钱，专令<span class="kindle-cn-underline">上林</span>
 三官铸。钱既多，而令天下非三官钱不得行，诸郡国所前铸钱皆废销之，输其铜三官。而民之铸钱益少，计其费不能相当，唯真工大奸乃盗为之。</p>
<p>
<span class="kindle-cn-underline">卜式</span>
 相<span class="kindle-cn-underline">齐</span>
 ，而<span class="kindle-cn-underline">杨可</span>
 告缗遍天下，中家以上大抵皆遇告。<span class="kindle-cn-underline">杜周</span>
 治之，狱少反者。乃分遣御史廷尉正监分曹往，即治郡国缗钱，得民财物以亿计，奴婢以千万数，田大县数百顷，小县百馀顷，宅亦如之。于是商贾中家以<a id="page187"></a>
 上大率破，民偷甘食好衣，不事畜藏之产业，而县官有盐铁缗钱之故，用益饶矣。</p>
<p>益广关，置左右辅。</p>
<p>初，大农管盐铁官布多，置水衡，欲以主盐铁；及<span class="kindle-cn-underline">杨可</span>
 告缗钱，<span class="kindle-cn-underline">上林</span>
 财物众，乃令水衡主<span class="kindle-cn-underline">上林</span>
 。<span class="kindle-cn-underline">上林</span>
 既充满，益广。是时<span class="kindle-cn-underline">越</span>
 欲与<span class="kindle-cn-underline">汉</span>
 用船战逐，乃大修<span class="kindle-cn-underline">昆明池</span>
 ，列观环之。治楼船，高十馀丈，旗帜加其上，甚壮。于是天子感之，乃作<span class="kindle-cn-underline">柏梁台</span>
 ，高数十丈。宫室之修，由此日丽。</p>
<p>乃分缗钱诸官，而水衡、少府、大农、太仆各置农官，往往即郡县比没入田田之。其没入奴婢，分诸苑养狗马禽兽，及与诸官。诸官益杂置多，徒奴婢众，而下<span class="kindle-cn-underline">河</span>
 漕度四百万石，及官自籴乃足。</p>
<p>
<span class="kindle-cn-underline">所忠</span>
 言：“世家子弟富人或斗鸡走狗马，弋猎博戏，乱齐民。”乃征诸犯令，相引数千人，命曰“株送徒”。入财者得补郎，郎选衰矣。<br/>
<br/>
</p>
<p>是时<span class="kindle-cn-underline">山东</span>
 被<span class="kindle-cn-underline">河</span>
 灾，及岁不登数年，人或相食，方一二千里。天子怜之，诏曰：“<span class="kindle-cn-underline">江南</span>
 火耕水耨，令饥民得流就食<span class="kindle-cn-underline">江淮</span>
 间，欲留，留处。”遣使冠盖相属于道，护之，下<span class="kindle-cn-underline">巴蜀</span>
 粟以振之。</p>
<p>其明年，天子始巡郡国。东度<span class="kindle-cn-underline">河</span>
 ，<span class="kindle-cn-underline">河东</span>
 守不意行至，不辨，自杀。行西逾<span class="kindle-cn-underline">陇</span>
 ，<span class="kindle-cn-underline">陇西</span>
 守以行往卒，天子从官不得食，<span class="kindle-cn-underline">陇西</span>
 守自杀。于是上北出<span class="kindle-cn-underline">萧关</span>
 ，从数万骑，猎<span class="kindle-cn-underline">新秦中</span>
 ，以勒边兵而归。<span class="kindle-cn-underline">新秦中</span>
 或千里无亭徼，于是诛<span class="kindle-cn-underline">北地</span>
 太守以下，而令民得畜牧边县，官假马母，三岁而归，及息什一，以除告缗，用充仞<span class="kindle-cn-underline">新秦中</span>
 。</p>
<p>既得宝鼎，立<span class="kindle-cn-underline">后土</span>
 、<span class="kindle-cn-underline">太一祠</span>
 ，公卿议封禅事，而天下郡国皆豫治道桥，缮故宫，及当驰道县，县治官储，设供具，而望以待幸。<br/>
<br/>
</p>
<p>其明年，<span class="kindle-cn-underline">南越</span>
 反，<span class="kindle-cn-underline">西羌</span>
 侵边为桀。于是天子为<span class="kindle-cn-underline">山东</span>
 不赡，赦天下囚，因南方楼船卒二十馀万人击<span class="kindle-cn-underline">南越</span>
 ，数万人发<span class="kindle-cn-underline">三河</span>
 以西骑击<span class="kindle-cn-underline">西羌</span>
 ，又数万人度<span class="kindle-cn-underline">河</span>
 筑<span class="kindle-cn-underline">令居</span>
 。初置<span class="kindle-cn-underline">张掖</span>
 、<span class="kindle-cn-underline">酒泉郡</span>
 ，而<span class="kindle-cn-underline">上郡</span>
 、<span class="kindle-cn-underline">朔方</span>
 、<span class="kindle-cn-underline">西河</span>
 、<span class="kindle-cn-underline">河西</span>
 开田官，斥塞卒六十万人戍田之。中国缮道馈粮，远者三千，近者千馀里，皆仰给大农。边兵不足，乃发武库工官兵器以赡之。车骑马乏绝，县官钱少，买马难得，乃著令，令封君以下至三百石以上吏，以差出牝马天下亭，亭有畜牸马，岁课息。</p>
<p>
<span class="kindle-cn-underline">齐</span>
 相<span class="kindle-cn-underline">卜式</span>
 上书曰：“臣闻主忧臣辱。<span class="kindle-cn-underline">南越</span>
 反，臣愿父子与<span class="kindle-cn-underline">齐</span>
 习船者往死之。”天子下诏曰：“<span class="kindle-cn-underline">卜式</span>
 虽躬耕牧，不以为利，有馀辄助县官之用。今天<a id="page188"></a>
 下不幸有急，而式奋愿父子死之，虽未战，可谓义形于内。赐爵关内侯，金六十斤，田十顷。”布告天下，天下莫应。列侯以百数，皆莫求从军击<span class="kindle-cn-underline">羌</span>
 、<span class="kindle-cn-underline">越</span>
 。至酎，少府省金，而列侯坐酎金失侯者百馀人。乃拜<span class="kindle-cn-underline">式</span>
 为御史大夫。</p>
<p>
<span class="kindle-cn-underline">式</span>
 既在位，见郡国多不便县官作盐铁，铁器苦恶，贾贵，或强令民卖买之。而船有算，商者少，物贵，乃因<span class="kindle-cn-underline">孔仅</span>
 言船算事。上由是不悦<span class="kindle-cn-underline">卜式</span>
 。</p>
<p>
<span class="kindle-cn-underline">汉</span>
 连兵三岁，诛<span class="kindle-cn-underline">羌</span>
 ，灭<span class="kindle-cn-underline">南越</span>
 ，<span class="kindle-cn-underline">番禺</span>
 以西至<span class="kindle-cn-underline">蜀</span>
 南者置初郡十七，且以其故俗治，毋赋税。<span class="kindle-cn-underline">南阳</span>
 、<span class="kindle-cn-underline">汉中</span>
 以往郡，各以地比给初郡吏卒奉食币物，传车马被具。而初郡时时小反，杀吏，<span class="kindle-cn-underline">汉</span>
 发南方吏卒往诛之，间岁万馀人，费皆仰给大农。大农以均输调盐铁助赋，故能赡之。然兵所过县，为以訾给毋乏而已，不敢言擅赋法矣。<br/>
<br/>
</p>
<p>其明年，<span class="kindle-cn-underline">元封</span>
 元年，<span class="kindle-cn-underline">卜式</span>
 贬秩为太子太傅。而<span class="kindle-cn-underline">桑弘羊</span>
 为治粟都尉，领大农，尽代<span class="kindle-cn-underline">仅</span>
 管天下盐铁。<span class="kindle-cn-underline">弘羊</span>
 以诸官各自市，相与争，物故腾跃，而天下赋输或不偿其僦费，乃请置大农部丞数十人，分部主郡国，各往往县置均输盐铁官，令远方各以其物贵时商贾所转贩者为赋，而相灌输。置平准于京师，都受天下委输。召工官治车诸器，皆仰给大农。大农之诸官尽笼天下之货物，贵即卖之，贱则买之。如此，富商大贾无所牟大利，则反本，而万物不得腾踊。故抑天下物，名曰“平准”。天子以为然，许之。于是天子北至<span class="kindle-cn-underline">朔方</span>
 ，东到<span class="kindle-cn-underline">太山</span>
 ，巡海上，并北边以归。所过赏赐，用帛百馀万匹，钱金以巨万计，皆取足大农。</p>
<p>
<span class="kindle-cn-underline">弘羊</span>
 又请令吏得入粟补官，及罪人赎罪。令民能入粟<span class="kindle-cn-underline">甘泉</span>
 各有差，以复终身，不告缗。他郡各输急处，而诸农各致粟，<span class="kindle-cn-underline">山东</span>
 漕益岁六百万石。一岁之中，太仓、<span class="kindle-cn-underline">甘泉</span>
 仓满。边馀谷诸物均输帛五百万匹。民不益赋而天下用饶。于是<span class="kindle-cn-underline">弘羊</span>
 赐爵左庶长，黄金再百斤焉。</p>
<p>是岁小旱，上令官求雨。<span class="kindle-cn-underline">卜式</span>
 言曰：“县官当食租衣税而已，今<span class="kindle-cn-underline">弘羊</span>
 令吏坐市列肆，贩物求利。亨<span class="kindle-cn-underline">弘羊</span>
 ，天乃雨。”<br/>
<br/>
</p>
<p>
<span class="kindle-cn-underline">太史公</span>
 曰：农工商交易之路通，而龟贝金钱刀布之币兴焉。所从来久远，自<span class="kindle-cn-underline">高辛氏</span>
 之前尚矣，靡得而记云。故<span class="kindle-cn-quxian">书</span>
 道<span class="kindle-cn-underline">唐虞</span>
 之际，<span class="kindle-cn-quxian">诗</span>
 述<span class="kindle-cn-underline">殷周</span>
 之世，安宁则长庠序，先本绌末，以礼义防于利；事变多故而亦反是。是以物盛则衰，时极而转，一质一文，终始之变也。<span class="kindle-cn-quxian">禹贡</span>
 九州，各因其土地所宜，人民所多少而纳职焉。<span class="kindle-cn-underline">汤武</span>
 承獒易变，使民不倦，各兢兢所以为治，而稍陵迟衰微。<span class="kindle-cn-underline">齐桓公</span>
 用<span class="kindle-cn-underline">管仲</span>
 之谋，通轻重之权，徼山海之业，以朝诸侯，用区区之<a id="page189"></a>
 <span class="kindle-cn-underline">齐</span>
 显成霸名。<span class="kindle-cn-underline">魏</span>
 用<span class="kindle-cn-underline">李克</span>
 ，尽地力，为强君。自是之后，天下争于战国，贵诈力而贱仁义，先富有而后推让。故庶人之富者或累巨万，而贫者或不厌糟糠；有国强者或并群小以臣诸侯，而弱国或绝祀而灭世。以至于<span class="kindle-cn-underline">秦</span>
 ，卒并海内。<span class="kindle-cn-underline">虞夏</span>
 之币，金为三品，或黄，或白，或赤；或钱，或布，或刀，或龟贝。及至<span class="kindle-cn-underline">秦</span>
 ，中一国之币为二等，黄金以溢名，为上币；铜钱识曰半两，重如其文，为下币。而珠玉、龟贝、银锡之属为器饰宝藏，不为币。然各随时而轻重无常。于是外攘夷狄，内兴功业，海内之士力耕不足粮饷，女子纺绩不足衣服。古者尝竭天下之资财以奉其上，犹自以为不足也。无异故云，事势之流，相激使然，曷足怪焉。</p>
</div>
</body>
</html>
