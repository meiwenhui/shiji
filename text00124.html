<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百二十汲郑列传第六十</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page696"></a>
 史记卷一百二十<br/>
汲郑列传第六十</h1>
<p>
<span class="kindle-cn-underline">汲黯</span>
 字<span class="kindle-cn-underline">长孺</span>
 ，<span class="kindle-cn-underline">濮阳</span>
 人也。其先有宠于古之<span class="kindle-cn-underline">卫君</span>
 。至<span class="kindle-cn-underline">黯</span>
 七世，世为卿大夫。<span class="kindle-cn-underline">黯</span>
 以父任，<span class="kindle-cn-underline">孝景</span>
 时为太子洗马，以庄见惮。<span class="kindle-cn-underline">孝景帝</span>
 崩，太子即位，<span class="kindle-cn-underline">黯</span>
 为谒者。<span class="kindle-cn-underline">东越</span>
 相攻，上使<span class="kindle-cn-underline">黯</span>
 往视之。不至，至<span class="kindle-cn-underline">吴</span>
 而还，报曰：“<span class="kindle-cn-underline">越</span>
 人相攻，固其俗然，不足以辱天子之使。”<span class="kindle-cn-underline">河内</span>
 失火，延烧千馀家，上使<span class="kindle-cn-underline">黯</span>
 往视之。还报曰：“家人失火，屋比延烧，不足忧也。臣过<span class="kindle-cn-underline">河南</span>
 ，<span class="kindle-cn-underline">河南</span>
 贫人伤水旱万馀家，或父子相食，臣谨以便宜，持节发<span class="kindle-cn-underline">河南</span>
 仓粟以振贫民。臣请归节，伏矫制之罪。”上贤而释之，迁为<span class="kindle-cn-underline">荥阳</span>
 令。黯耻为令，病归田里。上闻，乃召拜为中大夫。以数切谏，不得久留内，迁为<span class="kindle-cn-underline">东海</span>
 太守。<span class="kindle-cn-underline">黯</span>
 学<span class="kindle-cn-underline">黄老</span>
 之言，治官理民，好清静，择丞史而任之。其治，责大指而已，不苛小。<span class="kindle-cn-underline">黯</span>
 多病，卧闺<img class="kindle-cn-inline-character" src="Image00240.jpg" alt="" />
 内不出。岁馀，<span class="kindle-cn-underline">东海</span>
 大治。称之。上闻，召以为主爵都尉，列于九卿。治务在无为而已，弘大体，不拘文法。</p>
<p>
<span class="kindle-cn-underline">黯</span>
 为人性倨，少礼，面折，不能容人之过。合己者善待之，不合己者不能忍见，士亦以此不附焉。然好学，游侠，任气节，内行修絜，好直谏，数犯主之颜色，常慕<span class="kindle-cn-underline">傅柏</span>
 、<span class="kindle-cn-underline">袁盎</span>
 之为人也。善<span class="kindle-cn-underline">灌夫</span>
 、<span class="kindle-cn-underline">郑当时</span>
 及宗正<span class="kindle-cn-underline">刘弃</span>
 。亦以数直谏，不得久居位。</p>
<p>当是时，太后弟<span class="kindle-cn-underline">武安侯蚡</span>
 为丞相，中二千石来拜谒，<span class="kindle-cn-underline">蚡</span>
 不为礼。然<span class="kindle-cn-underline">黯</span>
 见<span class="kindle-cn-underline">蚡</span>
 未尝拜，常揖之。天子方招文学儒者，上曰吾欲云云，<span class="kindle-cn-underline">黯</span>
 对曰：“陛下内多欲而外施仁义，奈何欲效<span class="kindle-cn-underline">唐虞</span>
 之治乎！”上默然，怒，变色而罢朝。公卿皆为<span class="kindle-cn-underline">黯</span>
 惧。上退，谓左右曰：“甚矣，<span class="kindle-cn-underline">汲黯</span>
 之戆也！”群臣或数<span class="kindle-cn-underline">黯</span>
 ，<span class="kindle-cn-underline">黯</span>
 曰：“天子置公卿辅弼之臣，宁令从谀承意，陷主于不义乎？且已在其位，纵爱身，奈辱朝廷何！”</p>
<p>
<span class="kindle-cn-underline">黯</span>
 多病，病且满三月，上常赐告者数，终不愈。最后病，<span class="kindle-cn-underline">庄助</span>
 为请告。上曰：“<span class="kindle-cn-underline">汲黯</span>
 何如人哉？”<span class="kindle-cn-underline">助</span>
 曰：“使<span class="kindle-cn-underline">黯</span>
 任职居官，无以逾人。然至其辅少主，守城深坚，招之不来，麾之不去，虽自谓<span class="kindle-cn-underline">贲育</span>
 亦不能夺之矣。”上曰：“然。古有社稷之臣，至如<span class="kindle-cn-underline">黯</span>
 ，近之矣。”</p>
<p><a id="page697"></a>
 大将军<span class="kindle-cn-underline">青</span>
 侍中，上踞厕而视之。丞相<span class="kindle-cn-underline">弘</span>
 燕见，上或时不冠。至如<span class="kindle-cn-underline">黯</span>
 见，上不冠不见也。上尝坐武帐中，<span class="kindle-cn-underline">黯</span>
 前奏事，上不冠，望见<span class="kindle-cn-underline">黯</span>
 ，避帐中，使人可其奏。其见敬礼如此。</p>
<p>
<span class="kindle-cn-underline">张汤</span>
 方以更定律令为廷尉，<span class="kindle-cn-underline">黯</span>
 数质责<span class="kindle-cn-underline">汤</span>
 于上前，曰：“公为正卿，上不能褒先帝之功业，下不能抑天下之邪心，安国富民，使囹圄空虚，二者无一焉。非苦就行，放析就功，何乃取<span class="kindle-cn-underline">高皇帝</span>
 约束纷更之为？公以此无种矣。”<span class="kindle-cn-underline">黯</span>
 时与<span class="kindle-cn-underline">汤</span>
 论议，<span class="kindle-cn-underline">汤</span>
 辩常在文深小苛，<span class="kindle-cn-underline">黯</span>
 伉厉守高不能屈，忿发骂曰：“天下谓刀笔吏不可以为公卿，果然。必<span class="kindle-cn-underline">汤</span>
 也，令天下重足而立，侧目而视矣！”</p>
<p>是时，<span class="kindle-cn-underline">汉</span>
 方征<span class="kindle-cn-underline">匈奴</span>
 ，招怀四夷。<span class="kindle-cn-underline">黯</span>
 务少事，乘上间，常言与<span class="kindle-cn-underline">胡</span>
 和亲，无起兵。上方向儒术，尊<span class="kindle-cn-underline">公孙弘</span>
 。及事益多，吏民巧弄。上分别文法，<span class="kindle-cn-underline">汤</span>
 等数奏决谳以幸。而<span class="kindle-cn-underline">黯</span>
 常毁儒，面触<span class="kindle-cn-underline">弘</span>
 等徒怀诈饰智以阿人主取容，而刀笔吏专深文巧诋，陷人于罪，使不得反其真，以胜为功。上愈益贵<span class="kindle-cn-underline">弘</span>
 、<span class="kindle-cn-underline">汤</span>
 ，<span class="kindle-cn-underline">弘</span>
 、<span class="kindle-cn-underline">汤</span>
 深心疾<span class="kindle-cn-underline">黯</span>
 ，唯天子亦不说也，欲诛之以事。<span class="kindle-cn-underline">弘</span>
 为丞相，乃言上曰：“<span class="kindle-cn-underline">右内</span>
 <span class="kindle-cn-underline">史</span>
 界部中多贵人宗室，难治，非素重臣不能任，请徙<span class="kindle-cn-underline">黯</span>
 为右内史。”为右内史数岁，官事不废。</p>
<p>大将军<span class="kindle-cn-underline">青</span>
 既益尊，姊为皇后，然<span class="kindle-cn-underline">黯</span>
 与亢礼。人或说<span class="kindle-cn-underline">黯</span>
 曰：“自天子欲群臣下大将军，大将军尊重益贵，君不可以不拜。”<span class="kindle-cn-underline">黯</span>
 曰：“夫以大将军有揖客，反不重邪？”大将军闻，愈贤<span class="kindle-cn-underline">黯</span>
 ，数请问国家朝廷所疑，遇<span class="kindle-cn-underline">黯</span>
 过于平生。</p>
<p>
<span class="kindle-cn-underline">淮南王</span>
 谋反，惮<span class="kindle-cn-underline">黯</span>
 ，曰：“好直谏，守节死义，难惑以非。至如说丞相<span class="kindle-cn-underline">弘</span>
 ，如发蒙振落耳。”</p>
<p>天子既数征<span class="kindle-cn-underline">匈奴</span>
 有功，<span class="kindle-cn-underline">黯</span>
 之言益不用。</p>
<p>始<span class="kindle-cn-underline">黯</span>
 列为九卿，而<span class="kindle-cn-underline">公孙弘</span>
 、<span class="kindle-cn-underline">张汤</span>
 为小吏。及<span class="kindle-cn-underline">弘</span>
 、<span class="kindle-cn-underline">汤</span>
 稍益贵，与<span class="kindle-cn-underline">黯</span>
 同位，<span class="kindle-cn-underline">黯</span>
 又非毁<span class="kindle-cn-underline">弘</span>
 、<span class="kindle-cn-underline">汤</span>
 等。已而<span class="kindle-cn-underline">弘</span>
 至丞相，封为侯；<span class="kindle-cn-underline">汤</span>
 至御史大夫；故<span class="kindle-cn-underline">黯</span>
 时丞相史皆与<span class="kindle-cn-underline">黯</span>
 同列，或尊用过之。<span class="kindle-cn-underline">黯</span>
 褊心，不能无少望，见上，前言曰：“陛下用群臣如积薪耳，后来者居上。”上默然。有间<span class="kindle-cn-underline">黯</span>
 罢，上曰：“人果不可以无学，观<span class="kindle-cn-underline">黯</span>
 之言也日益甚。”</p>
<p>居无何，<span class="kindle-cn-underline">匈奴浑邪王</span>
 率众来降，<span class="kindle-cn-underline">汉</span>
 发车二万乘。县官无钱，从民贳马。民或匿马，马不具。上怒，欲斩<span class="kindle-cn-underline">长安</span>
 令。<span class="kindle-cn-underline">黯</span>
 曰：“<span class="kindle-cn-underline">长安</span>
 令无罪，独斩<span class="kindle-cn-underline">黯</span>
 ，民乃肯出马。且<span class="kindle-cn-underline">匈奴</span>
 畔其主而降<span class="kindle-cn-underline">汉</span>
 ，<span class="kindle-cn-underline">汉</span>
 徐以县次传之，何至令天下骚动，罢弊中国而以事夷狄之人乎！”上默然。及<span class="kindle-cn-underline">浑邪</span>
 至，贾人与市者，坐当死者五百馀人。<span class="kindle-cn-underline">黯</span>
 请间，见<span class="kindle-cn-underline">高门</span>
 ，曰：“夫<span class="kindle-cn-underline">匈奴</span>
 攻当路塞，绝和亲，中国兴兵诛之，死伤者不可胜计，而费以巨万百数。臣愚以为陛下得<span class="kindle-cn-underline">胡</span>
 人，皆以为奴婢以赐从军死事者家；所卤获，因予之，以谢天下之苦，塞百姓之心。今纵不能，<a id="page698"></a>
 <span class="kindle-cn-underline">浑邪</span>
 率数万之众来降，虚府库赏赐，发良民侍养，譬若奉骄子。愚民安知市买<span class="kindle-cn-underline">长安</span>
 中物而文吏绳以为阑出财物于边关乎？陛下纵不能得<span class="kindle-cn-underline">匈奴</span>
 之资以谢天下，又以微文杀无知者五百馀人，是所谓‘庇其叶而伤其枝’者也，臣窃为陛下不取也。”上默然，不许，曰：“吾久不闻<span class="kindle-cn-underline">汲黯</span>
 之言，今又复妄发矣。”后数月，<span class="kindle-cn-underline">黯</span>
 坐小法，会赦免官。于是<span class="kindle-cn-underline">黯</span>
 隐于田园。</p>
<p>居数年，会更五铢钱，民多盗铸钱，<span class="kindle-cn-underline">楚</span>
 地尤甚。上以为<span class="kindle-cn-underline">淮阳</span>
 ，<span class="kindle-cn-underline">楚</span>
 地之郊，乃召拜<span class="kindle-cn-underline">黯</span>
 为<span class="kindle-cn-underline">淮阳</span>
 太守。<span class="kindle-cn-underline">黯</span>
 伏谢不受印，诏数强予，然后奉诏。诏召见<span class="kindle-cn-underline">黯</span>
 ，<span class="kindle-cn-underline">黯</span>
 为上泣曰：“臣自以为填沟壑，不复见陛下，不意陛下复收用之。臣常有狗马病，力不能任郡事，臣愿为中郎，出入禁闼，补过拾遗，臣之愿也。”上曰：“君薄<span class="kindle-cn-underline">淮阳</span>
 邪？吾今召君矣。顾<span class="kindle-cn-underline">淮阳</span>
 吏民不相得，吾徒得君之重，卧而治之。”<span class="kindle-cn-underline">黯</span>
 既辞行，过大行<span class="kindle-cn-underline">李息</span>
 ，曰：“<span class="kindle-cn-underline">黯</span>
 弃居郡，不得与朝廷议也。然御史大夫<span class="kindle-cn-underline">张汤</span>
 智足以拒谏，诈足以饰非，务巧佞之语，辩数之辞，非肯正为天下言，专阿主意。主意所不欲，因而毁之；主意所欲，因而誉之。好兴事，舞文法，内怀诈以御主心，外挟贼吏以为威重。公列九卿，不早言之，公与之俱受其僇矣。”<span class="kindle-cn-underline">息</span>
 畏<span class="kindle-cn-underline">汤</span>
 ，终不敢言。<span class="kindle-cn-underline">黯</span>
 居郡如故治，<span class="kindle-cn-underline">淮阳</span>
 政清。后<span class="kindle-cn-underline">张</span>
 <span class="kindle-cn-underline">汤</span>
 果败，上闻<span class="kindle-cn-underline">黯</span>
 与<span class="kindle-cn-underline">息</span>
 言，抵<span class="kindle-cn-underline">息</span>
 罪。令<span class="kindle-cn-underline">黯</span>
 以诸侯相秩居<span class="kindle-cn-underline">淮阳</span>
 。七岁而卒。</p>
<p>卒后，上以<span class="kindle-cn-underline">黯</span>
 故，官其弟<span class="kindle-cn-underline">汲仁</span>
 至九卿，子<span class="kindle-cn-underline">汲偃</span>
 至诸侯相。<span class="kindle-cn-underline">黯</span>
 姑姊子<span class="kindle-cn-underline">司</span>
 <span class="kindle-cn-underline">马安</span>
 亦少与<span class="kindle-cn-underline">黯</span>
 为太子洗马。<span class="kindle-cn-underline">安</span>
 文深巧善宦，官四至九卿，以<span class="kindle-cn-underline">河南</span>
 太守卒。昆弟以<span class="kindle-cn-underline">安</span>
 故，同时至二千石者十人。<span class="kindle-cn-underline">濮阳段宏</span>
 始事<span class="kindle-cn-underline">盖侯</span>
 信，<span class="kindle-cn-underline">信</span>
 任<span class="kindle-cn-underline">宏</span>
 ，<span class="kindle-cn-underline">宏</span>
 亦再至九卿。然<span class="kindle-cn-underline">卫</span>
 人仕者皆严惮<span class="kindle-cn-underline">汲黯</span>
 ，出其下。<br/>
<br/>
</p>
<p>
<span class="kindle-cn-underline">郑当时</span>
 者，字<span class="kindle-cn-underline">庄</span>
 ，<span class="kindle-cn-underline">陈</span>
 人也。其先<span class="kindle-cn-underline">郑君</span>
 尝为<span class="kindle-cn-underline">项籍</span>
 将；<span class="kindle-cn-underline">籍</span>
 死，已而属<span class="kindle-cn-underline">汉</span>
 。<span class="kindle-cn-underline">高</span>
 <span class="kindle-cn-underline">祖</span>
 令诸故<span class="kindle-cn-underline">项籍</span>
 臣名籍，<span class="kindle-cn-underline">郑君</span>
 独不奉诏。诏尽拜名籍者为大夫，而逐<span class="kindle-cn-underline">郑君</span>
 。<span class="kindle-cn-underline">郑君</span>
 死<span class="kindle-cn-underline">孝文</span>
 时。</p>
<p>
<span class="kindle-cn-underline">郑庄</span>
 以任侠自喜，脱<span class="kindle-cn-underline">张羽</span>
 于厄，声闻<span class="kindle-cn-underline">梁楚</span>
 之间。<span class="kindle-cn-underline">孝景</span>
 时，为太子舍人。每五日洗沐，常置驿马<span class="kindle-cn-underline">长安</span>
 诸郊，存诸故人，请谢宾客，夜以继日，至其明旦，常恐不遍。<span class="kindle-cn-underline">庄</span>
 好<span class="kindle-cn-underline">黄老</span>
 之言，其慕长者如恐不见。年少官薄，然其游知交皆其大父行，天下有名之士也。<span class="kindle-cn-underline">武帝</span>
 立，<span class="kindle-cn-underline">庄</span>
 稍迁为<span class="kindle-cn-underline">鲁</span>
 中尉、<span class="kindle-cn-underline">济南</span>
 太守、<span class="kindle-cn-underline">江</span>
 <span class="kindle-cn-underline">都</span>
 相，至九卿为右内史。以<span class="kindle-cn-underline">武安侯</span>
 、<span class="kindle-cn-underline">魏其</span>
 时议，贬秩为詹事，迁为大农令。</p>
<p>
<span class="kindle-cn-underline">庄</span>
 为太史，诫门下：“客至，无贵贱无留门者。”执宾主之礼，以其贵下人。<span class="kindle-cn-underline">庄</span>
 廉，又不治其产业，仰奉赐以给诸公。然其馈遗人，不过算器食。每朝，候上之间，说未尝不言天下之长者。其推毂士及官属丞史，诚有味其言之也，常引以为贤于己。未尝名吏，与官属言，若恐伤之。闻人之善<a id="page699"></a>
 言，进之上，唯恐后。<span class="kindle-cn-underline">山</span>
 东士诸公以此翕然称<span class="kindle-cn-underline">郑庄</span>
 。</p>
<p>
<span class="kindle-cn-underline">郑庄</span>
 使视决<span class="kindle-cn-underline">河</span>
 ，自请治行五日。上曰：“吾闻‘<span class="kindle-cn-underline">郑庄</span>
 行，千里不赍粮’，请治行者何也？”然<span class="kindle-cn-underline">郑庄</span>
 在朝，常趋和承意，不敢甚引当否。及晚节，<span class="kindle-cn-underline">汉</span>
 征<span class="kindle-cn-underline">匈奴</span>
 ，招四夷，天下费多，财用益匮。<span class="kindle-cn-underline">庄</span>
 任人宾客为大农僦人，多逋负。<span class="kindle-cn-underline">司</span>
 <span class="kindle-cn-underline">马安</span>
 为<span class="kindle-cn-underline">淮阳</span>
 太守，发其事，<span class="kindle-cn-underline">庄</span>
 以此陷罪，赎为庶人。顷之，守长史。上以为老，以<span class="kindle-cn-underline">庄</span>
 为<span class="kindle-cn-underline">汝南</span>
 太守。数岁，以官卒。</p>
<p>
<span class="kindle-cn-underline">郑庄</span>
 、<span class="kindle-cn-underline">汲黯</span>
 始列为九卿，廉，内行修絜。此两人中废，家贫，宾客益落。及居郡，卒后家无馀赀财。<span class="kindle-cn-underline">庄</span>
 兄弟子孙以<span class="kindle-cn-underline">庄</span>
 故，至二千石六七人焉。<br/>
<br/>
</p>
<p>
<span class="kindle-cn-underline">太史公</span>
 曰：夫以<span class="kindle-cn-underline">汲</span>
 、<span class="kindle-cn-underline">郑</span>
 之贤，有势则宾客十倍，无势则否，况众人乎！<span class="kindle-cn-underline">下邽翟公</span>
 有言，始<span class="kindle-cn-underline">翟公</span>
 为廷尉，宾客阗门；及废，门外可设雀罗。<span class="kindle-cn-underline">翟公</span>
 复为廷尉，宾客欲往，<span class="kindle-cn-underline">翟公</span>
 乃大署其门曰：“一死一生，乃知交情。一贫一富，乃知交态。一贵一贱，交情乃见。”<span class="kindle-cn-underline">汲</span>
 、<span class="kindle-cn-underline">郑</span>
 亦云，悲夫！</p>
</div>
</body>
</html>
