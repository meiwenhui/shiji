<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史 记 卷 十 七汉兴以来诸侯王年表第五</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page115"></a>
 史记卷十七<br/>
汉兴以来诸侯王年表第五</h1>
<p>
<span class="kindle-cn-underline">太史公</span>
 曰：<span class="kindle-cn-underline">殷</span>
 以前尚矣。<span class="kindle-cn-underline">周</span>
 封五等：公，侯，伯，子，男。然封<span class="kindle-cn-underline">伯禽</span>
 、<span class="kindle-cn-underline">康叔</span>
 于<span class="kindle-cn-underline">鲁</span>
 、<span class="kindle-cn-underline">卫</span>
 ，地各四百里，亲亲之义，褒有德也；<span class="kindle-cn-underline">太公</span>
 于<span class="kindle-cn-underline">齐</span>
 ，兼五侯地，尊勤劳也。<span class="kindle-cn-underline">武王</span>
 、<span class="kindle-cn-underline">成</span>
 、<span class="kindle-cn-underline">康</span>
 所封数百，而同姓五十五，地上不过百里，下三十里，以辅卫王室。<span class="kindle-cn-underline">管</span>
 、<span class="kindle-cn-underline">蔡</span>
 、<span class="kindle-cn-underline">康叔</span>
 、<span class="kindle-cn-underline">曹</span>
 、<span class="kindle-cn-underline">郑</span>
 ，或过或损。<span class="kindle-cn-underline">厉</span>
 、<span class="kindle-cn-underline">幽</span>
 之后，王室缺，侯伯强国兴焉，天子微，弗能正。非德不纯，形势弱也。</p>
<p>
<span class="kindle-cn-underline">汉</span>
 兴，序二等。<span class="kindle-cn-underline">高祖</span>
 末年，非<span class="kindle-cn-underline">刘氏</span>
 而王者，若无功上所不置而侯者，天下共诛之。<span class="kindle-cn-underline">高祖</span>
 子弟同姓为王者九国，唯独<span class="kindle-cn-underline">长沙</span>
 异姓，而功臣侯者百有馀人。自<span class="kindle-cn-underline">雁门</span>
 、<span class="kindle-cn-underline">太原</span>
 以东至<span class="kindle-cn-underline">辽阳</span>
 ，为<span class="kindle-cn-underline">燕</span>
 、<span class="kindle-cn-underline">代</span>
 国；<span class="kindle-cn-underline">常山</span>
 以南，<span class="kindle-cn-underline">大行</span>
 左转，度<span class="kindle-cn-underline">河</span>
 、<span class="kindle-cn-underline">济</span>
 ，<span class="kindle-cn-underline">阿</span>
 、<span class="kindle-cn-underline">甄</span>
 以东薄海，为<span class="kindle-cn-underline">齐</span>
 、<span class="kindle-cn-underline">赵</span>
 国；自<span class="kindle-cn-underline">陈</span>
 以西，南至<span class="kindle-cn-underline">九疑</span>
 ，东带<span class="kindle-cn-underline">江</span>
 、<span class="kindle-cn-underline">淮</span>
 、<span class="kindle-cn-underline">穀</span>
 、<span class="kindle-cn-underline">泗</span>
 ，薄<span class="kindle-cn-underline">会稽</span>
 ，为<span class="kindle-cn-underline">梁</span>
 、<span class="kindle-cn-underline">楚</span>
 、<span class="kindle-cn-underline">淮南</span>
 、<span class="kindle-cn-underline">长沙</span>
 国：皆外接于<span class="kindle-cn-underline">胡</span>
 、<span class="kindle-cn-underline">越</span>
 。而内地北距山以东尽诸侯地，大者或五六郡，连城数十，置百官宫观，僭于天子。<span class="kindle-cn-underline">汉</span>
 独有<span class="kindle-cn-underline">三河</span>
 、<span class="kindle-cn-underline">东郡</span>
 、<span class="kindle-cn-underline">颍川</span>
 、<span class="kindle-cn-underline">南阳</span>
 ，自<span class="kindle-cn-underline">江陵</span>
 以西至<span class="kindle-cn-underline">蜀</span>
 ，北自<span class="kindle-cn-underline">云中</span>
 至<span class="kindle-cn-underline">陇西</span>
 ，与<span class="kindle-cn-underline">内史</span>
 凡十五郡，而公主列侯颇食邑其中。何者？天下初定，骨肉同姓少，故广强庶孽，以镇抚四海，用承卫天子也。</p>
<p>
<span class="kindle-cn-underline">汉</span>
 定百年之间，亲属益疏，诸侯或骄奢，忕邪臣计谋为淫乱，大者叛逆，小者不轨于法，以危其命，殒身亡国。天子观于上古，然后加惠，使诸侯得推恩分子弟国邑，故<span class="kindle-cn-underline">齐</span>
 分为七，<span class="kindle-cn-underline">赵</span>
 分为六，<span class="kindle-cn-underline">梁</span>
 分为五，<span class="kindle-cn-underline">淮南</span>
 分三，及天子支庶子为王，王子支庶为侯，百有馀焉。<span class="kindle-cn-underline">吴楚</span>
 时，前后诸侯或以適削地，是以<span class="kindle-cn-underline">燕</span>
 、<span class="kindle-cn-underline">代</span>
 无北边郡，<span class="kindle-cn-underline">吴</span>
 、<span class="kindle-cn-underline">淮南</span>
 、<span class="kindle-cn-underline">长沙</span>
 无南边郡，<span class="kindle-cn-underline">齐</span>
 、<span class="kindle-cn-underline">赵</span>
 、<span class="kindle-cn-underline">梁</span>
 、<span class="kindle-cn-underline">楚</span>
 支郡名山陂海咸纳于<span class="kindle-cn-underline">汉</span>
 。诸侯稍微，大国不过十馀城，小侯不过数十里，上足以奉贡职，下足以供养祭祀，以蕃辅京师。而<span class="kindle-cn-underline">汉</span>
 郡八九十，形错诸侯间，犬牙相临，秉其厄塞地利，强本干，弱枝叶之势，尊卑明而万事各得其所矣。</p>
<p>臣<span class="kindle-cn-underline">迁</span>
 谨记<span class="kindle-cn-underline">高祖</span>
 以来至<span class="kindle-cn-underline">太初</span>
 诸侯，谱其下益损之时，令后世得览。形势虽强，要之以仁义为本。</p>
</div>
</body>
</html>
