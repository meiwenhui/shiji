<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史　记　卷　十孝文本纪第十</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page90"></a>
 史记卷十<br/>
孝文本纪第十</h1>
<p>
<span class="kindle-cn-underline">孝文皇帝</span>
 ，<span class="kindle-cn-underline">高祖</span>
 中子也。<span class="kindle-cn-underline">高祖</span>
 十一年春，已破<span class="kindle-cn-underline">陈豨</span>
 军，定<span class="kindle-cn-underline">代</span>
 地，立为<span class="kindle-cn-underline">代王</span>
 ，都<span class="kindle-cn-underline">中都</span>
 。太后<span class="kindle-cn-underline">薄氏</span>
 子。即位十七年，<span class="kindle-cn-underline">高后</span>
 八年七月，<span class="kindle-cn-underline">高后</span>
 崩。九月，诸<span class="kindle-cn-underline">吕吕产</span>
 等欲为乱，以危<span class="kindle-cn-underline">刘氏</span>
 ，大臣共诛之。谋召立<span class="kindle-cn-underline">代王</span>
 ，事在<span class="kindle-cn-quxian">吕后</span>
 语中。</p>
<p>丞相<span class="kindle-cn-underline">陈平</span>
 、太尉<span class="kindle-cn-underline">周勃</span>
 等使人迎<span class="kindle-cn-underline">代王</span>
 。<span class="kindle-cn-underline">代王</span>
 问左右郎中令<span class="kindle-cn-underline">张武</span>
 等。<span class="kindle-cn-underline">张武</span>
 等议曰：“<span class="kindle-cn-underline">汉</span>
 大臣皆故<span class="kindle-cn-underline">高帝</span>
 时大将，习兵，多谋诈，此其属意非止此也，特畏<span class="kindle-cn-underline">高帝</span>
 、<span class="kindle-cn-underline">吕太后</span>
 威耳。今已诛诸<span class="kindle-cn-underline">吕</span>
 ，新睫血京师，此以迎大王为名，实不可信。愿大王称疾毋往，以观其变。”中尉<span class="kindle-cn-underline">宋昌</span>
 进曰：“群臣之议皆非也。夫<span class="kindle-cn-underline">秦</span>
 失其政，诸侯豪桀并起，人人自以为得之者以万数，然卒践天子之位者，<span class="kindle-cn-underline">刘氏</span>
 也，天下绝望，一矣。<span class="kindle-cn-underline">高帝</span>
 封王子弟，地犬牙相制，此所谓盘石之宗也，天下服其强，二矣。<span class="kindle-cn-underline">汉</span>
 兴，除<span class="kindle-cn-underline">秦</span>
 苛政，约法令，施德惠，人人自安，难动摇，三矣。夫以<span class="kindle-cn-underline">吕太后</span>
 之严，立诸<span class="kindle-cn-underline">吕</span>
 为三王，擅权专制，然而太尉以一节入北军，一呼士皆左袒，为<span class="kindle-cn-underline">刘氏</span>
 ，叛诸<span class="kindle-cn-underline">吕</span>
 ，卒以灭之。此乃天授，非人力也。今大臣虽欲为变，百姓弗为使，其党宁能专一邪？方今内有<span class="kindle-cn-underline">朱虚</span>
 、<span class="kindle-cn-underline">东牟</span>
 之亲，外畏<span class="kindle-cn-underline">吴</span>
 、<span class="kindle-cn-underline">楚</span>
 、<span class="kindle-cn-underline">淮南</span>
 、<span class="kindle-cn-underline">琅邪</span>
 、<span class="kindle-cn-underline">齐</span>
 、<span class="kindle-cn-underline">代</span>
 之强。方今<span class="kindle-cn-underline">高帝</span>
 子独<span class="kindle-cn-underline">淮南王</span>
 与大王，大王又长，贤圣仁孝，闻于天下，故大臣因天下之心而欲迎立大王，大王勿疑也。”<span class="kindle-cn-underline">代王</span>
 报太后计之，犹与未定。卜之龟，卦兆得大横。占曰：“大横庚庚，余为天王，<span class="kindle-cn-underline">夏启</span>
 以光。”<span class="kindle-cn-underline">代王</span>
 曰：“寡人固已为王矣，又何王？”卜人曰：“所谓天王者乃天子。”于是<span class="kindle-cn-underline">代王</span>
 乃遣太后弟<span class="kindle-cn-underline">薄昭</span>
 往见<span class="kindle-cn-underline">绛侯</span>
 ，<span class="kindle-cn-underline">绛侯</span>
 等具为<span class="kindle-cn-underline">昭</span>
 言所以迎立王意。<span class="kindle-cn-underline">薄昭</span>
 还报曰：“信矣，毋可疑者。”<span class="kindle-cn-underline">代王</span>
 乃笑谓<span class="kindle-cn-underline">宋昌</span>
 曰：“果如公言。”乃命<span class="kindle-cn-underline">宋昌</span>
 参乘，<span class="kindle-cn-underline">张武</span>
 等六人乘传诣<span class="kindle-cn-underline">长安</span>
 。至<span class="kindle-cn-underline">高陵</span>
 休止，而使<span class="kindle-cn-underline">宋昌</span>
 先驰之<span class="kindle-cn-underline">长安</span>
 观变。</p>
<p>
<span class="kindle-cn-underline">昌</span>
 至<span class="kindle-cn-underline">渭桥</span>
 ，丞相以下皆迎。<span class="kindle-cn-underline">宋昌</span>
 还报。<span class="kindle-cn-underline">代王</span>
 驰至<span class="kindle-cn-underline">渭桥</span>
 ，群臣拜谒称臣。<span class="kindle-cn-underline">代王</span>
 下车拜。太尉<span class="kindle-cn-underline">勃</span>
 进曰：“愿请间言。”<span class="kindle-cn-underline">宋昌</span>
 曰：“所言公，公言之。所言私，王者不受私。”太尉乃跪上天子玺符。<span class="kindle-cn-underline">代王</span>
 谢曰：“至<span class="kindle-cn-underline">代邸</span>
 而议之。”遂驰入<span class="kindle-cn-underline">代邸</span>
 。群臣从至。丞相<span class="kindle-cn-underline">陈平</span>
 、太尉<span class="kindle-cn-underline">周勃</span>
 、大将军<span class="kindle-cn-underline">陈武</span>
 、御史大<a id="page91"></a>
 夫<span class="kindle-cn-underline">张苍</span>
 、宗正<span class="kindle-cn-underline">刘郢</span>
 、<span class="kindle-cn-underline">朱虚侯刘章</span>
 、<span class="kindle-cn-underline">东牟侯刘兴居</span>
 、典客<span class="kindle-cn-underline">刘揭</span>
 皆再拜言曰：“子<span class="kindle-cn-underline">弘</span>
 等皆非<span class="kindle-cn-underline">孝惠帝</span>
 子，不当奉宗庙。臣谨请<span class="kindle-cn-underline">阴安侯</span>
 列侯<span class="kindle-cn-underline">顷王后</span>
 与<span class="kindle-cn-underline">琅邪王</span>
 、宗室、大臣、列侯、吏二千石议曰：‘大王<span class="kindle-cn-underline">高帝</span>
 长子，宜为<span class="kindle-cn-underline">高帝</span>
 嗣。’愿大王即天子位。”<span class="kindle-cn-underline">代王</span>
 曰：“奉<span class="kindle-cn-underline">高帝</span>
 宗庙，重事也。寡人不佞，不足以称宗庙。愿请<span class="kindle-cn-underline">楚王</span>
 计宜者，寡人不敢当。”群臣皆伏固请。<span class="kindle-cn-underline">代王</span>
 西乡让者三，南乡让者再。丞相<span class="kindle-cn-underline">平</span>
 等皆曰：“臣伏计之，大王奉<span class="kindle-cn-underline">高帝</span>
 宗庙最宜称，虽天下诸侯万民以为宜。臣等为宗庙社稷计，不敢忽。愿大王幸听臣等。臣谨奉天子玺符再拜上。”<span class="kindle-cn-underline">代王</span>
 曰：“宗室将相王列侯以为莫宜寡人，寡人不敢辞。”遂即天子位。</p>
<p>群臣以礼次侍。乃使太仆<span class="kindle-cn-underline">婴</span>
 与<span class="kindle-cn-underline">东牟侯兴居</span>
 清宫，奉天子法驾，迎于<span class="kindle-cn-underline">代邸</span>
 。皇帝即日夕入<span class="kindle-cn-underline">未央宫</span>
 。乃夜拜<span class="kindle-cn-underline">宋昌</span>
 为卫将军，镇抚南北军。以<span class="kindle-cn-underline">张武</span>
 为郎中令，行殿中。还坐前殿。于是夜下诏书曰：“间者诸<span class="kindle-cn-underline">吕</span>
 用事擅权，谋为大逆，欲以危<span class="kindle-cn-underline">刘氏</span>
 宗庙，赖将相列侯宗室大臣诛之，皆伏其辜。朕初即位，其赦天下，赐民爵一级，女子百户牛酒，酺五日。”<br/>
<br/>
</p>
<p>
<span class="kindle-cn-underline">孝文皇帝</span>
 元年十月庚戌，徙立故<span class="kindle-cn-underline">琅邪王泽</span>
 为<span class="kindle-cn-underline">燕王</span>
 。</p>
<p>辛亥，皇帝即阼，谒<span class="kindle-cn-underline">高庙</span>
 。右丞相<span class="kindle-cn-underline">平</span>
 徙为左丞相，太尉<span class="kindle-cn-underline">勃</span>
 为右丞相，大将军<span class="kindle-cn-underline">灌婴</span>
 为太尉。诸<span class="kindle-cn-underline">吕</span>
 所夺<span class="kindle-cn-underline">齐楚</span>
 故地，皆复与之。</p>
<p>壬子，遣车骑将军<span class="kindle-cn-underline">薄昭</span>
 迎皇太后于<span class="kindle-cn-underline">代</span>
 。皇帝曰：“<span class="kindle-cn-underline">吕产</span>
 自置为相国，<span class="kindle-cn-underline">吕禄</span>
 为上将军，擅矫遣<span class="kindle-cn-underline">灌将军婴</span>
 将兵击<span class="kindle-cn-underline">齐</span>
 ，欲代<span class="kindle-cn-underline">刘氏</span>
 ，<span class="kindle-cn-underline">婴</span>
 留<span class="kindle-cn-underline">荥阳</span>
 弗击，与诸侯合谋以诛<span class="kindle-cn-underline">吕氏</span>
 。<span class="kindle-cn-underline">吕产</span>
 欲为不善，丞相<span class="kindle-cn-underline">陈平</span>
 与太尉<span class="kindle-cn-underline">周勃</span>
 谋夺<span class="kindle-cn-underline">吕产</span>
 等军。<span class="kindle-cn-underline">朱虚侯刘章</span>
 首先捕<span class="kindle-cn-underline">吕产</span>
 等。太尉身率<span class="kindle-cn-underline">襄平侯通</span>
 持节承诏入北军。典客<span class="kindle-cn-underline">刘揭</span>
 身夺<span class="kindle-cn-underline">赵王吕禄</span>
 印。益封太尉<span class="kindle-cn-underline">勃</span>
 万户，赐金五千斤。丞相<span class="kindle-cn-underline">陈平</span>
 、<span class="kindle-cn-underline">灌将军婴</span>
 邑各三千户，金二千斤。<span class="kindle-cn-underline">朱虚侯刘章</span>
 、<span class="kindle-cn-underline">襄平侯通</span>
 、<span class="kindle-cn-underline">东牟侯刘兴居</span>
 邑各二千户，金千斤。封典客<span class="kindle-cn-underline">揭</span>
 为<span class="kindle-cn-underline">阳信侯</span>
 ，赐金千斤。”</p>
<p>十二月，上曰：“法者，治之正也，所以禁暴而率善人也。今犯法已论，而使毋罪之父母妻子同产坐之，及为收帑，朕甚不取。其议之。”有司皆曰：“民不能自治，故为法以禁之。相坐坐收，所以累其心，使重犯法，所从来远矣。如故便。”上曰：“朕闻法正则民悫，罪当则民从。且夫牧民而导之善者，吏也。其既不能导，又以不正之法罪之，是反害于民为暴者也。何以禁之？朕未见其便，其孰计之。”有司皆曰：“陛下加大惠，德甚盛，非臣等所及也。请奉诏书，除收帑诸相坐律令。”</p>
<p>正月，有司言曰：“蚤建太子，所以尊宗庙。请立太子。”上曰：“朕既不<a id="page92"></a>
 德，上帝神明未歆享，天下人民未有嗛志。今纵不能博求天下贤圣有德之人而禅天下焉，而曰豫建太子，是重吾不德也。谓天下何？其安之。”有司曰：“豫建太子，所以重宗庙社稷，不忘天下也。”上曰：“<span class="kindle-cn-underline">楚王</span>
 ，季父也，春秋高，阅天下之义理多矣，明于国家之大体。<span class="kindle-cn-underline">吴王</span>
 于朕，兄也，惠仁以好德。<span class="kindle-cn-underline">淮南王</span>
 ，弟也，秉德以陪朕。岂为不豫哉！诸侯王宗室昆弟有功臣，多贤及有德义者，若举有德以陪朕之不能终，是社稷之灵，天下之福也。今不选举焉，而曰必子，人其以朕为忘贤有德者而专于子，非所以忧天下也。朕甚不取也。”有司皆固请曰：“古者<span class="kindle-cn-underline">殷周</span>
 有国，治安皆千馀岁，古之有天下者莫长焉，用此道也。立嗣必子，所从来远矣。<span class="kindle-cn-underline">高帝</span>
 亲率士大夫，始平天下，建诸侯，为帝者太祖。诸侯王及列侯始受国者皆亦为其国祖。子孙继嗣，世世弗绝，天下之大义也，故<span class="kindle-cn-underline">高帝</span>
 设之以抚海内。今释宜建而更选于诸侯及宗室，非<span class="kindle-cn-underline">高帝</span>
 之志也。更议不宜。子某最长，纯厚慈仁，请建以为太子。”上乃许之。因赐天下民当代父后者爵各一级。封将军<span class="kindle-cn-underline">薄昭</span>
 为<span class="kindle-cn-underline">轵侯</span>
 。</p>
<p>三月，有司请立皇后。<span class="kindle-cn-underline">薄太后</span>
 曰：“诸侯皆同姓，立太子母为皇后。”皇后姓<span class="kindle-cn-underline">窦氏</span>
 。上为立后故，赐天下鳏寡孤独穷困及年八十已上孤儿九岁已下布帛米肉各有数。上从<span class="kindle-cn-underline">代</span>
 来，初即位，施德惠天下，填抚诸侯四夷皆洽欢，乃循从<span class="kindle-cn-underline">代</span>
 来功臣。上曰：“方大臣之诛诸<span class="kindle-cn-underline">吕</span>
 迎朕，朕狐疑，皆止朕，唯中尉<span class="kindle-cn-underline">宋昌</span>
 劝朕，朕以得保奉宗庙。已尊<span class="kindle-cn-underline">昌</span>
 为卫将军，其封<span class="kindle-cn-underline">昌</span>
 为<span class="kindle-cn-underline">壮武侯</span>
 。诸从朕六人，官皆至九卿。”</p>
<p>上曰：“列侯从<span class="kindle-cn-underline">高帝</span>
 入<span class="kindle-cn-underline">蜀</span>
 、<span class="kindle-cn-underline">汉中</span>
 者六十八人皆益封各三百户，故吏二千石以上从<span class="kindle-cn-underline">高帝颍川</span>
 守<span class="kindle-cn-underline">尊</span>
 等十人食邑六百户，<span class="kindle-cn-underline">淮阳</span>
 守<span class="kindle-cn-underline">申徒嘉</span>
 等十人五百户，卫尉<span class="kindle-cn-underline">定</span>
 等十人四百户。封<span class="kindle-cn-underline">淮南王</span>
 舅父<span class="kindle-cn-underline">赵兼</span>
 为<span class="kindle-cn-underline">周阳侯</span>
 ，<span class="kindle-cn-underline">齐王</span>
 舅父<span class="kindle-cn-underline">驷钧</span>
 为<span class="kindle-cn-underline">清郭侯</span>
 。”秋，封故<span class="kindle-cn-underline">常山</span>
 丞相<span class="kindle-cn-underline">蔡兼</span>
 为<span class="kindle-cn-underline">樊侯</span>
 。</p>
<p>人或说右丞相曰：“君本诛诸<span class="kindle-cn-underline">吕</span>
 ，迎<span class="kindle-cn-underline">代王</span>
 ，今又矜其功，受上赏，处尊位，祸且及身。”右丞相<span class="kindle-cn-underline">勃</span>
 乃谢病免罢，左丞相<span class="kindle-cn-underline">平</span>
 专为丞相。<br/>
<br/>
</p>
<p>二年十月，丞相<span class="kindle-cn-underline">平</span>
 卒，复以<span class="kindle-cn-underline">绛侯勃</span>
 为丞相。上曰：“朕闻古者诸侯建国千馀，各守其地，以时入贡，民不劳苦，上下欢欣，靡有遗德。今列侯多居<span class="kindle-cn-underline">长安</span>
 ，邑远，吏卒给输费苦，而列侯亦无由教驯其民。其令列侯之国，为吏及诏所止者，遣太子。”</p>
<p>十一月晦，日有食之。十二月望，日又食。上曰：“朕闻之，天生蒸民，为之置君以养治之。人主不德，布政不均，则天示之以菑，以诫不治。乃<a id="page93"></a>
 十一月晦，日有食之，適见于天，菑孰大焉！朕获保宗庙，以微眇之身托于兆民君王之上，天下治乱，在朕一人，唯二三执政犹吾股肱也。朕下不能理育群生，上以累三光之明，其不德大矣。令至，其悉思朕之过失，及知见思之所不及，匄以告朕。及举贤良方正能直言极谏者，以匡朕之不逮。因各饬其任职，务省繇费以便民。朕既不能远德，故悯然念外人之有非，是以设备未息。今纵不能罢边屯戍，而又饬兵厚卫，其罢卫将军军。太仆见马遗财足，馀皆以给传置。”</p>
<p>正月，上曰：“农，天下之本，其开籍田，朕亲率耕，以给宗庙粢盛。”</p>
<p>三月，有司请立皇子为诸侯王。上曰：“<span class="kindle-cn-underline">赵幽王</span>
 幽死，朕甚怜之，已立其长子<span class="kindle-cn-underline">遂</span>
 为<span class="kindle-cn-underline">赵王</span>
 。<span class="kindle-cn-underline">遂</span>
 弟<span class="kindle-cn-underline">辟彊</span>
 及<span class="kindle-cn-underline">齐悼惠王</span>
 子<span class="kindle-cn-underline">朱虚侯章</span>
 、<span class="kindle-cn-underline">东牟侯兴居</span>
 有功，可王。”乃立<span class="kindle-cn-underline">赵幽王</span>
 少子<span class="kindle-cn-underline">辟彊</span>
 为<span class="kindle-cn-underline">河间王</span>
 ，以<span class="kindle-cn-underline">齐</span>
 剧郡立<span class="kindle-cn-underline">朱虚侯</span>
 为<span class="kindle-cn-underline">城阳王</span>
 ，立<span class="kindle-cn-underline">东牟侯</span>
 为<span class="kindle-cn-underline">济北王</span>
 ，皇子<span class="kindle-cn-underline">武</span>
 为<span class="kindle-cn-underline">代王</span>
 ，子<span class="kindle-cn-underline">参</span>
 为<span class="kindle-cn-underline">太原王</span>
 ，子<span class="kindle-cn-underline">揖</span>
 为<span class="kindle-cn-underline">梁王</span>
 。</p>
<p>上曰：“古之治天下，朝有进善之旌，诽谤之木，所以通治道而来谏者。今法有诽谤妖言之罪，是使众臣不敢尽情，而上无由闻过失也。将何以来远方之贤良？其除之。民或祝诅上以相约结而后相谩，吏以为大逆，其有他言，而吏又以为诽谤。此细民之愚无知抵死，朕甚不取。自今以来，有犯此者勿听治。”</p>
<p>九月，初与郡国守相为铜虎符、竹使符。<br/>
<br/>
</p>
<p>三年十月丁酉晦，日有食之。十一月，上曰：“前日诏遣列侯之国，或辞未行。丞相朕之所重，其为朕率列侯之国。”<span class="kindle-cn-underline">绛侯勃</span>
 免丞相就国，以太尉<span class="kindle-cn-underline">颍阴侯婴</span>
 为丞相。罢太尉官，属丞相。四月，<span class="kindle-cn-underline">城阳王章</span>
 薨。<span class="kindle-cn-underline">淮南王长</span>
 与从者<span class="kindle-cn-underline">魏敬</span>
 杀<span class="kindle-cn-underline">辟阳侯审食其</span>
 。</p>
<p>五月，<span class="kindle-cn-underline">匈奴</span>
 入<span class="kindle-cn-underline">北地</span>
 ，居<span class="kindle-cn-underline">河南</span>
 为寇。帝初幸<span class="kindle-cn-underline">甘泉</span>
 。六月，帝曰：“<span class="kindle-cn-underline">汉</span>
 与<span class="kindle-cn-underline">匈奴</span>
 约为昆弟，毋使害边境，所以输遗<span class="kindle-cn-underline">匈奴</span>
 甚厚。今右贤王离其国，将众居<span class="kindle-cn-underline">河南</span>
 降地，非常故，往来近塞，捕杀吏卒，驱保塞蛮夷，令不得居其故，陵轹边吏，入盗，甚敖无道，非约也。其发边吏骑八万五千诣<span class="kindle-cn-underline">高奴</span>
 ，遣丞相<span class="kindle-cn-underline">颍阴侯灌婴</span>
 击<span class="kindle-cn-underline">匈奴</span>
 。”<span class="kindle-cn-underline">匈奴</span>
 去，发中尉材官属卫将军军<span class="kindle-cn-underline">长安</span>
 。</p>
<p>辛卯，帝自<span class="kindle-cn-underline">甘泉</span>
 之<span class="kindle-cn-underline">高奴</span>
 ，因幸<span class="kindle-cn-underline">太原</span>
 ，见故群臣，皆赐之。举功行赏，诸民里赐牛酒。复<span class="kindle-cn-underline">晋阳中都</span>
 民三岁。留游<span class="kindle-cn-underline">太原</span>
 十馀日。</p>
<p>
<span class="kindle-cn-underline">济北王兴居</span>
 闻帝之<span class="kindle-cn-underline">代</span>
 ，欲往击<span class="kindle-cn-underline">胡</span>
 ，乃反，发兵欲袭<span class="kindle-cn-underline">荥阳</span>
 。于是诏罢丞相兵，遣<span class="kindle-cn-underline">棘蒲侯陈武</span>
 为大将军，将十万往击之。<span class="kindle-cn-underline">祁侯贺</span>
 为将军，军<span class="kindle-cn-underline">荥阳</span>
 。七月辛亥，帝自<span class="kindle-cn-underline">太原</span>
 至<span class="kindle-cn-underline">长安</span>
 。乃诏有司曰：“<span class="kindle-cn-underline">济北王</span>
 背德反上，诖误吏民，<a id="page94"></a>
 为大逆。<span class="kindle-cn-underline">济北</span>
 吏民兵未至先自定，及以军地邑降者，皆赦之，复官爵。与王<span class="kindle-cn-underline">兴居</span>
 去来，亦赦之。”八月，破<span class="kindle-cn-underline">济北</span>
 军，虏其王。赦<span class="kindle-cn-underline">济北</span>
 诸吏民与王反者。<br/>
<br/>
</p>
<p>六年，有司言<span class="kindle-cn-underline">淮南王长</span>
 废先帝法，不听天子诏，居处毋度，出入拟于天子，擅为法令，与<span class="kindle-cn-underline">棘蒲侯</span>
 太子<span class="kindle-cn-underline">奇</span>
 谋反，遣人使<span class="kindle-cn-underline">闽越</span>
 及<span class="kindle-cn-underline">匈奴</span>
 ，发其兵，欲以危宗庙社稷。群臣议，皆曰“<span class="kindle-cn-underline">长</span>
 当弃市”。帝不忍致法于王，赦其罪，废勿王。群臣请处王<span class="kindle-cn-underline">蜀严道</span>
 、<span class="kindle-cn-underline">邛邮</span>
 ，帝许之。<span class="kindle-cn-underline">长</span>
 未到处所，行病死，上怜之。后十六年，追尊<span class="kindle-cn-underline">淮南王长</span>
 谥为<span class="kindle-cn-underline">厉王</span>
 ，立其子三人为<span class="kindle-cn-underline">淮南王</span>
 、<span class="kindle-cn-underline">衡山王</span>
 、<span class="kindle-cn-underline">庐江王。</span>
<br/>
<br/>
</p>
<p>十三年夏，上曰：“盖闻天道祸自怨起而福繇德兴。百官之非，宜由朕躬。今秘祝之官移过于下，以彰吾之不德，朕甚不取。其除之。”</p>
<p>五月，<span class="kindle-cn-underline">齐</span>
 太仓令<span class="kindle-cn-underline">淳于公</span>
 有罪当刑，诏狱逮徙系<span class="kindle-cn-underline">长安</span>
 。太仓公无男，有女五人。太仓公将行会逮，骂其女曰：“生子不生男，有缓急非有益也！”其少女<span class="kindle-cn-underline">缇萦</span>
 自伤泣，乃随其父至<span class="kindle-cn-underline">长安</span>
 ，上书曰：“妾父为吏，<span class="kindle-cn-underline">齐</span>
 中皆称其廉平，今坐法当刑。妾伤夫死者不可复生，刑者不可复属，虽复欲改过自新，其道无由也。妾愿没入为官婢，赎父刑罪，使得自新。”书奏天子，天子怜悲其意，乃下诏曰：“盖闻<span class="kindle-cn-underline">有虞氏</span>
 之时，画衣冠异章服以为僇，而民不犯。何则？至治也。今法有肉刑三，而奸不止，其咎安在？非乃朕德薄而教不明欤？吾甚自愧。故夫驯道不纯而愚民陷焉。<span class="kindle-cn-quxian">诗</span>
 曰‘恺悌君子，民之父母’。今人有过，教未施而刑加焉，或欲改行为善而道毋由也。朕甚怜之。夫刑至断支体，刻肌肤，终身不息，何其楚痛而不德也，岂称为民父母之意哉！其除肉刑。”</p>
<p>上曰：“农，天下之本，务莫大焉。今勤身从事而有租税之赋，是为本末者毋以异，其于劝农之道未备。其除田之租税。”<br/>
<br/>
</p>
<p>十四年冬，<span class="kindle-cn-underline">匈奴</span>
 谋入边为寇，攻<span class="kindle-cn-underline">朝</span>
 <img class="kindle-cn-inline-character" src="Image00034.jpg" alt="char" />
 <span class="kindle-cn-underline">塞</span>
 ，杀<span class="kindle-cn-underline">北地</span>
 都尉<span class="kindle-cn-underline">卬</span>
 。上乃遣三将军军<span class="kindle-cn-underline">陇西</span>
 、<span class="kindle-cn-underline">北地</span>
 、<span class="kindle-cn-underline">上郡</span>
 ，中尉<span class="kindle-cn-underline">周舍</span>
 为卫将军，郎中令<span class="kindle-cn-underline">张武</span>
 为车骑将军，军<span class="kindle-cn-underline">渭北</span>
 ，车千乘，骑卒十万。帝亲自劳军，勒兵申教令，赐军吏卒。帝欲自将击<span class="kindle-cn-underline">匈奴</span>
 ，群臣谏，皆不听。皇太后固要帝，帝乃止。于是以<span class="kindle-cn-underline">东阳侯张相如</span>
 为大将军，<span class="kindle-cn-underline">成侯赤</span>
 为内史，<span class="kindle-cn-underline">栾布</span>
 为将军，击<span class="kindle-cn-underline">匈奴</span>
 。<span class="kindle-cn-underline">匈奴</span>
 遁走。</p>
<p>春，上曰：“朕获执牺牲珪币以事上帝宗庙，十四年于今，历日绵长，以不敏不明而久抚临天下，朕甚自愧。其广增诸祀<img class="kindle-cn-inline-character" src="Image00035.jpg" alt="char" />
 场珪币。昔先王远施不求其报，望祀不祈其福，右贤左戚，先民后己，至明之极也。今吾闻祠官<a id="page95"></a>
 祝釐，皆归福朕躬，不为百姓，朕甚愧之。夫以朕不德，而躬享独美其福，百姓不与焉，是重吾不德。其令祠官致敬，毋有所祈。”</p>
<p>是时<span class="kindle-cn-underline">北平侯张苍</span>
 为丞相，方明律历。<span class="kindle-cn-underline">鲁</span>
 人<span class="kindle-cn-underline">公孙臣</span>
 上书陈终始传五德事，言方今土德时，土德应黄龙见，当改正朔服色制度。天子下其事与丞相议。丞相推以为今水德，始明正十月上黑事，以为其言非是，请罢之。<br/>
<br/>
</p>
<p>十五年，黄龙见<span class="kindle-cn-underline">成纪</span>
 ，天子乃复召<span class="kindle-cn-underline">鲁公孙臣</span>
 ，以为博士，申明土德事。于是上乃下诏曰：“有异物之神见于<span class="kindle-cn-underline">成纪</span>
 ，无害于民，岁以有年。朕亲郊祀上帝诸神。礼官议，毋讳以劳朕。”有司礼官皆曰：“古者天子夏躬亲礼祀上帝于郊，故曰郊。”于是天子始幸<span class="kindle-cn-underline">雍</span>
 ，郊见<span class="kindle-cn-underline">五帝</span>
 ，以孟夏四月答礼焉。<span class="kindle-cn-underline">赵</span>
 人<span class="kindle-cn-underline">新垣平</span>
 以望气见，因说上设立<span class="kindle-cn-underline">渭阳</span>
 五庙。欲出<span class="kindle-cn-underline">周</span>
 鼎，当有玉英见。<br/>
<br/>
</p>
<p>十六年，上亲郊见<span class="kindle-cn-underline">渭阳五帝庙</span>
 ，亦以夏答礼而尚赤。<br/>
<br/>
</p>
<p>十七年，得玉杯，刻曰“人主延寿”。于是天子始更为元年，令天下大酺。其岁，<span class="kindle-cn-underline">新垣平</span>
 事觉，夷三族。<br/>
<br/>
</p>
<p>后二年，上曰：“朕既不明，不能远德，是以使方外之国或不宁息。夫四荒之外不安其生，封畿之内勤劳不处，二者之咎，皆自于朕之德薄而不能远达也。间者累年，<span class="kindle-cn-underline">匈奴</span>
 并暴边境，多杀吏民，边臣兵吏又不能谕吾内志，以重吾不德也。夫久结难连兵，中外之国将何以自宁？今朕夙兴夜寐，勤劳天下，忧苦万民，为之怛惕不安，未尝一日忘于心，故遣使者冠盖相望，结轶于道，以谕朕意于单于。今单于反古之道，计社稷之安，便万民之利，亲与朕俱弃细过，偕之大道，结兄弟之义，以全天下元元之民。和亲已定，始于今年。”<br/>
<br/>
</p>
<p>后六年冬，<span class="kindle-cn-underline">匈奴</span>
 三万人入<span class="kindle-cn-underline">上郡</span>
 ，三万人入<span class="kindle-cn-underline">云中</span>
 。以中大夫<span class="kindle-cn-underline">令勉</span>
 为车骑将军，军<span class="kindle-cn-underline">飞狐</span>
 ；故<span class="kindle-cn-underline">楚</span>
 相<span class="kindle-cn-underline">苏意</span>
 为将军，军<span class="kindle-cn-underline">句注</span>
 ；将军<span class="kindle-cn-underline">张武</span>
 屯<span class="kindle-cn-underline">北地</span>
 ；<span class="kindle-cn-underline">河内</span>
 守<span class="kindle-cn-underline">周亚夫</span>
 为将军，居<span class="kindle-cn-underline">细柳</span>
 ；宗正<span class="kindle-cn-underline">刘礼</span>
 为将军，居<span class="kindle-cn-underline">霸上</span>
 ；<span class="kindle-cn-underline">祝兹侯</span>
 军<span class="kindle-cn-underline">棘门</span>
 ：以备<span class="kindle-cn-underline">胡</span>
 。数月，<span class="kindle-cn-underline">胡</span>
 人去，亦罢。</p>
<p>天下旱，蝗。帝加惠：令诸侯毋入贡，弛山泽，减诸服御狗马，损郎吏员，发仓庾以振贫民，民得卖爵。</p>
<p>
<span class="kindle-cn-underline">孝文帝</span>
 从<span class="kindle-cn-underline">代</span>
 来，即位二十三年，宫室苑囿狗马服御无所增益，有不便，<a id="page96"></a>
 辄弛以利民。尝欲作露台，召匠计之，直百金。上曰：“百金中民十家之产，吾奉先帝宫室，常恐羞之，何以台为！”上常衣绨衣，所幸<span class="kindle-cn-underline">慎夫人</span>
 ，令衣不得曳地，帏帐不得文绣，以示敦朴，为天下先。治<span class="kindle-cn-underline">霸陵</span>
 皆以瓦器，不得以金银铜锡为饰，不治坟，欲为省，毋烦民。<span class="kindle-cn-underline">南越王尉佗</span>
 自立为<span class="kindle-cn-underline">武帝</span>
 ，然上召贵<span class="kindle-cn-underline">尉佗</span>
 兄弟，以德报之，<span class="kindle-cn-underline">佗</span>
 遂去帝称臣。与<span class="kindle-cn-underline">匈奴</span>
 和亲，<span class="kindle-cn-underline">匈奴</span>
 背约入盗，然令边备守，不发兵深入，恶烦苦百姓。<span class="kindle-cn-underline">吴王</span>
 诈病不朝，就赐几杖。群臣如<span class="kindle-cn-underline">袁盎</span>
 等称说虽切，常假借用之。群臣如<span class="kindle-cn-underline">张武</span>
 等受赂遗金钱，觉，上乃发御府金钱赐之，以愧其心，弗下吏。专务以德化民，是以海内殷富，兴于礼义。<br/>
<br/>
</p>
<p>后七年六月己亥，帝崩于<span class="kindle-cn-underline">未央宫</span>
 。遗诏曰：“朕闻盖天下万物之萌生，靡不有死。死者天地之理，物之自然者，奚可甚哀。当今之时，世咸嘉生而恶死，厚葬以破业，重服以伤生，吾甚不取。且朕既不德，无以佐百姓；今崩，又使重服久临，以离寒暑之数，哀人之父子，伤长幼之志，损其饮食，绝鬼神之祭祀，以重吾不德也，谓天下何！朕获保宗庙，以眇眇之身托于天下君王之上，二十有馀年矣。赖天地之灵，社稷之福，方内安宁，靡有兵革。朕既不敏，常畏过行，以羞先帝之遗德；维年之久长，惧于不终。今乃幸以天年，得复供养于<span class="kindle-cn-underline">高庙</span>
 ，朕之不明与嘉之，其奚哀悲之有！其令天下吏民，令到出临三日，皆释服。毋禁取妇嫁女祠祀饮酒食肉者。自当给丧事服临者，皆无践。绖带无过三寸，毋布车及兵器，毋发民男女哭临宫殿。宫殿中当临者，皆以旦夕各十五举声，礼毕罢。非旦夕临时，禁毋得擅哭。已下，服大红十五日，小红十四日，纤七日，释服。佗不在令中者，皆以此令比率从事。布告天下，使明知朕意。<span class="kindle-cn-underline">霸陵</span>
 山川因其故，毋有所改。归夫人以下至少使。”令中尉<span class="kindle-cn-underline">亚夫</span>
 为车骑将军，属国<span class="kindle-cn-underline">悍</span>
 为将屯将军，郎中令<span class="kindle-cn-underline">武</span>
 为复土将军，发近县见卒万六千人，发内史卒万五千人，藏郭穿复土属将军<span class="kindle-cn-underline">武</span>
 。</p>
<p>乙巳，群臣皆顿首上尊号曰<span class="kindle-cn-underline">孝文皇帝</span>
 。</p>
<p>太子即位于<span class="kindle-cn-underline">高庙</span>
 。丁未，袭号曰皇帝。<br/>
<br/>
</p>
<p>
<span class="kindle-cn-underline">孝景皇帝</span>
 元年十月，制诏御史：“盖闻古者祖有功而宗有德，制礼乐各有由。闻歌者，所以发德也；舞者，所以明功也。<span class="kindle-cn-underline">高庙</span>
 酎，奏<span class="kindle-cn-quxian">武德</span>
 、<span class="kindle-cn-quxian">文始</span>
 、<span class="kindle-cn-quxian">五行</span>
 之舞。<span class="kindle-cn-underline">孝惠庙</span>
 酎，奏<span class="kindle-cn-quxian">文始</span>
 、<span class="kindle-cn-quxian">五行</span>
 之舞。<span class="kindle-cn-underline">孝文皇帝</span>
 临天下，通关梁，不异远方。除诽谤，去肉刑，赏赐长老，收恤孤独，以育群生。减嗜欲，不受献，不私其利也。罪人不帑，不诛无罪。除宫刑，出美人，重绝人之世。朕既不<a id="page97"></a>
 敏，不能识。此皆上古之所不及，而<span class="kindle-cn-underline">孝文皇帝</span>
 亲行之。德厚侔天地，利泽施四海，靡不获福焉。明象乎日月，而庙乐不称，朕甚惧焉。其为<span class="kindle-cn-underline">孝文皇帝庙</span>
 为<span class="kindle-cn-quxian">昭德</span>
 之舞，以明休德。然后祖宗之功德著于竹帛，施于万世，永永无穷，朕甚嘉之。其与丞相、列侯、中二千石、礼官具为礼仪奏。”丞相臣<span class="kindle-cn-underline">嘉</span>
 等言：“陛下永思孝道，立<span class="kindle-cn-quxian">昭德</span>
 之舞以明<span class="kindle-cn-underline">孝文皇帝</span>
 之盛德，皆臣<span class="kindle-cn-underline">嘉</span>
 等愚所不及。臣谨议：世功莫大于<span class="kindle-cn-underline">高皇帝</span>
 ，德莫盛于<span class="kindle-cn-underline">孝文皇帝</span>
 ，<span class="kindle-cn-underline">高皇庙</span>
 宜为帝者太祖之庙，<span class="kindle-cn-underline">孝文皇帝庙</span>
 宜为帝者太宗之庙。天子宜世世献祖宗之庙。郡国诸侯宜各为<span class="kindle-cn-underline">孝文皇帝</span>
 立太宗之庙。诸侯王列侯使者侍祠天子，岁献祖宗之庙。请著之竹帛，宣布天下。”制曰：“可。”<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">孔子</span>
 言“必世然后仁。善人之治国百年，亦可以胜残去杀”。诚哉是言！<span class="kindle-cn-underline">汉</span>
 兴，至<span class="kindle-cn-underline">孝文</span>
 四十有馀载，德至盛也。廪廪乡改正服封禅矣，谦让未成于今。呜呼，岂不仁哉！</p>
</div>
</body>
</html>
