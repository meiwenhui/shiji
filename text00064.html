<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷六十三王世家第三十</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page384"></a>
 史记卷六十<br/>
三王世家第三十</h1>
<p>“大司马臣<span class="kindle-cn-underline">去病</span>
 昧死再拜上疏皇帝陛下：陛下过听，使臣<span class="kindle-cn-underline">去病</span>
 待罪行间。宜专边塞之思虑，暴骸中野无以报，乃敢惟他议以干用事者，诚见陛下忧劳天下，哀怜百姓以自忘，亏膳贬乐，损郎员。皇子赖天，能胜衣趋拜，至今无号位师傅官。陛下恭让不恤，群臣私望，不敢越职而言。臣窃不胜犬马心，昧死愿陛下诏有司，因盛夏吉时定皇子位。唯陛下幸察。臣<span class="kindle-cn-underline">去病</span>
 昧死再拜以闻皇帝陛下。”三月乙亥，御史臣<span class="kindle-cn-underline">光</span>
 守尚书令奏<span class="kindle-cn-underline">未央宫</span>
 。制曰：“下御史。”</p>
<p>六年三月戊申朔，乙亥，御史臣<span class="kindle-cn-underline">光</span>
 ，守尚书令丞<span class="kindle-cn-underline">非</span>
 ，下御史书到，言：“丞相臣<span class="kindle-cn-underline">青翟</span>
 、御史大夫臣<span class="kindle-cn-underline">汤</span>
 、太常臣<span class="kindle-cn-underline">充</span>
 、大行令臣<span class="kindle-cn-underline">息</span>
 、太子少傅臣<span class="kindle-cn-underline">安</span>
 行宗正事昧死上言：大司马<span class="kindle-cn-underline">去病</span>
 上疏曰：‘陛下过听，使臣<span class="kindle-cn-underline">去病</span>
 待罪行间。宜专边塞之思虑，暴骸中野无以报，乃敢惟他议以干用事者，诚见陛下忧劳天下，哀怜百姓以自忘，亏膳贬乐，损郎员。皇子赖天，能胜衣趋拜，至今无号位师傅官。陛下恭让不恤，群臣私望，不敢越职而言。臣窃不胜犬马心，昧死愿陛下诏有司，因盛夏吉时定皇子位。唯愿陛下幸察。’制曰‘下御史’。臣谨与中二千石、二千石臣<span class="kindle-cn-underline">贺</span>
 等议：古者裂地立国，并建诸侯以承天子，所以尊宗庙重社稷也。今臣<span class="kindle-cn-underline">去病</span>
 上疏，不忘其职，因以宣恩，乃道天子卑让自贬以劳天下，虑皇子未有号位。臣<span class="kindle-cn-underline">青翟</span>
 、臣<span class="kindle-cn-underline">汤</span>
 等宜奉义遵职，愚憧而不逮事。方今盛夏吉时，臣<span class="kindle-cn-underline">青翟</span>
 、臣<span class="kindle-cn-underline">汤</span>
 等昧死请立皇子臣<span class="kindle-cn-underline">闳</span>
 、臣<span class="kindle-cn-underline">旦</span>
 、臣<span class="kindle-cn-underline">胥</span>
 为诸侯王。昧死请所立国名。”</p>
<p>制曰：“盖闻<span class="kindle-cn-underline">周</span>
 封八百，<span class="kindle-cn-underline">姬姓</span>
 并列，或子、男、附庸。<span class="kindle-cn-quxian">礼</span>
 ‘支子不祭’。云并建诸侯所以重社稷，朕无闻焉。且天非为君生民也。朕之不德，海内未洽，乃以未教成者强君连城，即股肱何劝？其更议以列侯家之。”</p>
<p>三月丙子，奏<span class="kindle-cn-underline">未央宫</span>
 。“丞相臣<span class="kindle-cn-underline">青翟</span>
 、御史大夫臣<span class="kindle-cn-underline">汤</span>
 昧死言：臣谨与列侯臣<span class="kindle-cn-underline">婴齐</span>
 、中二千石二千石臣<span class="kindle-cn-underline">贺</span>
 、谏大夫博士臣<span class="kindle-cn-underline">安</span>
 等议曰：伏闻<span class="kindle-cn-underline">周</span>
 封八百，<span class="kindle-cn-underline">姬姓</span>
 并列，奉承天子。<span class="kindle-cn-underline">康叔</span>
 以祖考显，而<span class="kindle-cn-underline">伯禽</span>
 以<span class="kindle-cn-underline">周公</span>
 立，咸为建国诸侯，以<a id="page385"></a>
 相傅为辅。百官奉宪，各遵其职，而国统备矣。窃以为并建诸侯所以重社稷者，四海诸侯各以其职奉贡祭。支子不得奉祭宗祖，礼也。封建使守藩国，帝王所以扶德施化。陛下奉承天统，明开圣绪，尊贤显功，兴灭继绝。续<span class="kindle-cn-underline">萧文终</span>
 之后于<span class="kindle-cn-underline">酂</span>
 ，褒厉群臣<span class="kindle-cn-underline">平津侯</span>
 等。昭六亲之序，明天施之属，使诸侯王封君得推私恩分子弟户邑，锡号尊建百有馀国。而家皇子为列侯，则尊卑相逾，列位失序，不可以垂统于万世。臣请立臣<span class="kindle-cn-underline">闳</span>
 、臣<span class="kindle-cn-underline">旦</span>
 、臣<span class="kindle-cn-underline">胥</span>
 为诸侯王。”三月丙子，奏<span class="kindle-cn-underline">未央宫</span>
 。</p>
<p>制曰：“<span class="kindle-cn-underline">康叔</span>
 亲属有十而独尊者，褒有德也。<span class="kindle-cn-underline">周公</span>
 祭天命郊，故<span class="kindle-cn-underline">鲁</span>
 有白牡、骍刚之牲。群公不毛，贤不肖差也。‘高山仰之，景行向之’，朕甚慕焉。所以抑未成，家以列侯可。”</p>
<p>四月戊寅，奏<span class="kindle-cn-underline">未央宫</span>
 。“丞相臣<span class="kindle-cn-underline">青翟</span>
 、御史大夫臣<span class="kindle-cn-underline">汤</span>
 昧死言：臣<span class="kindle-cn-underline">青翟</span>
 等与列侯、吏二千石、谏大夫、博士臣<span class="kindle-cn-underline">庆</span>
 等议：昧死奏请立皇子为诸侯王。制曰：‘<span class="kindle-cn-underline">康叔</span>
 亲属有十而独尊者，褒有德也。<span class="kindle-cn-underline">周公</span>
 祭天命郊，故<span class="kindle-cn-underline">鲁</span>
 有白牡、骍刚之牲。群公不毛，贤不肖差也。“高山仰之，景行向之”，朕甚慕焉。所以抑未成，家以列侯可。’臣<span class="kindle-cn-underline">青翟</span>
 、臣<span class="kindle-cn-underline">汤</span>
 、博士臣<span class="kindle-cn-underline">将行</span>
 等伏闻<span class="kindle-cn-underline">康叔</span>
 亲属有十，<span class="kindle-cn-underline">武王</span>
 继体，<span class="kindle-cn-underline">周公</span>
 辅<span class="kindle-cn-underline">成王</span>
 ，其八人皆以祖考之尊建为大国。<span class="kindle-cn-underline">康叔</span>
 之年幼，<span class="kindle-cn-underline">周公</span>
 在三公之位，而<span class="kindle-cn-underline">伯禽</span>
 据国于鲁，盖爵命之时，未至成人。<span class="kindle-cn-underline">康叔</span>
 后扞<span class="kindle-cn-underline">禄父</span>
 之难，<span class="kindle-cn-underline">伯禽</span>
 殄<span class="kindle-cn-underline">淮夷</span>
 之乱。昔<span class="kindle-cn-underline">五帝</span>
 异制，<span class="kindle-cn-underline">周</span>
 爵五等，<span class="kindle-cn-underline">春秋</span>
 三等，皆因时而序尊卑。<span class="kindle-cn-underline">高皇帝</span>
 拨乱世反诸正，昭至德，定海内，封建诸侯，爵位二等。皇子或在襁褓而立为诸侯王，奉承天子，为万世法则，不可易。陛下躬亲仁义，体行圣德，表里文武。显慈孝之行，广贤能之路。内褒有德，外讨强暴。极临<span class="kindle-cn-underline">北海</span>
 ，西溱<span class="kindle-cn-underline">月氏</span>
 ，<span class="kindle-cn-underline">匈奴</span>
 、<span class="kindle-cn-underline">西域</span>
 ，举国奉师。舆械之费，不赋于民。虚御府之藏以赏元戎，开禁仓以振贫穷，减戍卒之半。<span class="kindle-cn-underline">百蛮</span>
 之君，靡不向风，承流称意。远方殊俗，重译而朝，泽及方外。故珍兽至，嘉谷兴，天应甚彰。今诸侯支子封至诸侯王，而家皇子为列侯，臣<span class="kindle-cn-underline">青翟</span>
 、臣<span class="kindle-cn-underline">汤</span>
 等窃伏孰计之，皆以为尊卑失序，使天下失望，不可。臣请立臣<span class="kindle-cn-underline">闳</span>
 、臣<span class="kindle-cn-underline">旦</span>
 、臣<span class="kindle-cn-underline">胥</span>
 为诸侯王。”四月癸未，奏<span class="kindle-cn-underline">未央宫</span>
 ，留中不下。</p>
<p>“丞相臣<span class="kindle-cn-underline">青翟</span>
 、太仆臣<span class="kindle-cn-underline">贺</span>
 、行御史大夫事太常臣<span class="kindle-cn-underline">充</span>
 、太子少傅臣<span class="kindle-cn-underline">安</span>
 行宗正事昧死言：臣<span class="kindle-cn-underline">青翟</span>
 等前奏大司马臣<span class="kindle-cn-underline">去病</span>
 上疏言，皇子未有号位，臣谨与御史大夫臣<span class="kindle-cn-underline">汤</span>
 、中二千石、二千石、谏大夫、博士臣<span class="kindle-cn-underline">庆</span>
 等昧死请立皇子臣<span class="kindle-cn-underline">闳</span>
 等为诸侯王。陛下让文武，躬自切，及皇子未教。群臣之议，儒者称其术，或悖其心。陛下固辞弗许，家皇子为列侯。臣<span class="kindle-cn-underline">青翟</span>
 等窃与列侯臣<span class="kindle-cn-underline">寿成</span>
 等二十七人议，皆曰以为尊卑失序。<span class="kindle-cn-underline">高皇帝</span>
 建天下，为<span class="kindle-cn-underline">汉</span>
 太祖，王子孙，广支<a id="page386"></a>
 辅。先帝法则弗改，所以宣至尊也。臣请令史官择吉日，具礼仪上，御史奏舆地图，他皆如前故事。”制曰：“可。”</p>
<p>四月丙申，奏<span class="kindle-cn-underline">未央宫</span>
 。“太仆臣<span class="kindle-cn-underline">贺</span>
 行御史大夫事昧死言：太常臣<span class="kindle-cn-underline">充</span>
 言卜入四月二十八日乙巳，可立诸侯王。臣昧死奏舆地图，请所立国名。礼仪别奏。臣昧死请。”</p>
<p>制曰：“立皇子<span class="kindle-cn-underline">闳</span>
 为<span class="kindle-cn-underline">齐王</span>
 ，<span class="kindle-cn-underline">旦</span>
 为<span class="kindle-cn-underline">燕王</span>
 ，<span class="kindle-cn-underline">胥</span>
 为<span class="kindle-cn-underline">广陵王</span>
 。”</p>
<p>四月丁酉，奏<span class="kindle-cn-underline">未央宫</span>
 。六年四月戊寅朔，癸卯，御史大夫<span class="kindle-cn-underline">汤</span>
 下丞相，丞相下中二千石，二千石下郡太守、诸侯相，丞书从事下当用者。如律令。<br/>
<br/>
</p>
<p>“维六年四月乙巳，皇帝使御史大夫<span class="kindle-cn-underline">汤</span>
 庙立子<span class="kindle-cn-underline">闳</span>
 为<span class="kindle-cn-underline">齐王</span>
 。曰：於戏，小子<span class="kindle-cn-underline">闳</span>
 ，受兹青社！朕承祖考，维稽古建尔国家，封于东土，世为<span class="kindle-cn-underline">汉</span>
 藩辅。於戏念哉！恭朕之诏，惟命不于常。人之好德，克明显光。义之不图，俾君子怠。悉尔心，允执其中，天禄永终。厥有愆不臧，乃凶于而国，害于尔躬。於戏，保国艾民，可不敬与！王其戒之。”</p>
<p>右<span class="kindle-cn-underline">齐王</span>
 策。<br/>
<br/>
</p>
<p>“维六年四月乙巳，皇帝使御史大夫<span class="kindle-cn-underline">汤</span>
 庙立子<span class="kindle-cn-underline">旦</span>
 为<span class="kindle-cn-underline">燕王</span>
 。曰：於戏，小子<span class="kindle-cn-underline">旦</span>
 ，受兹玄社！朕承祖考，维稽古，建尔国家，封于北土，世为<span class="kindle-cn-underline">汉</span>
 藩辅。於戏！<span class="kindle-cn-underline">荤粥氏</span>
 虐老兽心，侵犯寇盗，加以奸巧边萌。於戏！朕命将率徂征厥罪，万夫长，千夫长，三十有二君皆来，降旗奔师。<span class="kindle-cn-underline">荤粥</span>
 徙域，北州以绥。悉尔心，毋作怨，毋俷德，毋乃废备。非教士不得从征。於戏，保国艾民，可不敬与！王其戒之。”</p>
<p>右<span class="kindle-cn-underline">燕王</span>
 策。<br/>
<br/>
</p>
<p>“维六年四月乙巳，皇帝使御史大夫<span class="kindle-cn-underline">汤</span>
 庙立子<span class="kindle-cn-underline">胥</span>
 为<span class="kindle-cn-underline">广陵王</span>
 。曰：於戏，小子<span class="kindle-cn-underline">胥</span>
 ，受兹赤社！朕承祖考，维稽古建尔国家，封于南土，世为<span class="kindle-cn-underline">汉</span>
 藩辅。古人有言曰：‘<span class="kindle-cn-underline">大江</span>
 之南，<span class="kindle-cn-underline">五湖</span>
 之间，其人轻心。<span class="kindle-cn-underline">杨州</span>
 保疆，<span class="kindle-cn-underline">三代</span>
 要服，不及以政。’於戏！悉尔心，战战兢兢，乃惠乃顺，毋侗好轶，毋迩宵人，维法维则。<span class="kindle-cn-quxian">书</span>
 云‘臣不作威，不作福’，靡有后羞。於戏，保国艾民，可不敬与！王其戒之。”</p>
<p>右<span class="kindle-cn-underline">广陵王</span>
 策。<br/>
<br/>
</p>
<p>
<span class="kindle-cn-underline">太史公</span>
 曰：古人有言曰“爱之欲其富，亲之欲其贵”。故王者壃土建<a id="page387"></a>
 国，封立子弟，所以褒亲亲，序骨肉，尊先祖，贵支体，广同姓于天下也。是以形势强而王室安。自古至今，所由来久矣。非有异也，故弗论箸也。<span class="kindle-cn-underline">燕齐</span>
 之事，无足采者。然封立三王，天子恭让，群臣守义，文辞烂然，甚可观也，是以附之世家。<br/>
<br/>
</p>
<div class="kindle-cn-para-2em-indent">
<p>
<span class="kindle-cn-underline">褚先生</span>
 曰：臣幸得以文学为侍郎，好览观<span class="kindle-cn-underline">太史公</span>
 之列传。传中称<span class="kindle-cn-quxian">三王世家</span>
 文辞可观，求其世家终不能得。窃从长老好故事者取其封策书，编列其事而传之，令后世得观贤主之指意。</p>
<p>盖闻<span class="kindle-cn-underline">孝武帝</span>
 之时，同日而俱拜三子为王：封一子于<span class="kindle-cn-underline">齐</span>
 ，一子于<span class="kindle-cn-underline">广陵</span>
 ，一子于<span class="kindle-cn-underline">燕</span>
 。各因子才力智能，及土地之刚柔，人民之轻重，为作策以申戒之。谓王：“世为<span class="kindle-cn-underline">汉</span>
 藩辅，保国治民，可不敬与！王其戒之。”夫贤主所作，固非浅闻者所能知，非博闻强记君子者所不能究竟其意。至其次序分绝，文字之上下，简之参差长短，皆有意，人莫之能知。谨论次其真草诏书，编于左方，令览者自通其意而解说之。</p>
<p>
<span class="kindle-cn-underline">王夫人</span>
 者，<span class="kindle-cn-underline">赵</span>
 人也，与<span class="kindle-cn-underline">卫夫人</span>
 并幸<span class="kindle-cn-underline">武帝</span>
 ，而生子<span class="kindle-cn-underline">闳</span>
 。<span class="kindle-cn-underline">闳</span>
 且立为王时，其母病，<span class="kindle-cn-underline">武帝</span>
 自临问之。曰：“子当为王，欲安所置之？”<span class="kindle-cn-underline">王夫人</span>
 曰：“陛下在，妾又何等可言者。”帝曰：“虽然，意所欲，欲于何所王之？”<span class="kindle-cn-underline">王夫人</span>
 曰：“愿置之<span class="kindle-cn-underline">雒阳</span>
 。”<span class="kindle-cn-underline">武帝</span>
 曰：“<span class="kindle-cn-underline">雒阳</span>
 有武库<span class="kindle-cn-underline">敖仓</span>
 ，天下冲厄，<span class="kindle-cn-underline">汉</span>
 国之大都也。先帝以来，无子王于<span class="kindle-cn-underline">雒阳</span>
 者。去<span class="kindle-cn-underline">雒阳</span>
 ，馀尽可。”<span class="kindle-cn-underline">王夫人</span>
 不应。<span class="kindle-cn-underline">武帝</span>
 曰：“<span class="kindle-cn-underline">关东</span>
 之国无大于<span class="kindle-cn-underline">齐</span>
 者。<span class="kindle-cn-underline">齐</span>
 东负海而城郭大，古时独<span class="kindle-cn-underline">临菑</span>
 中十万户，天下膏腴地莫盛于<span class="kindle-cn-underline">齐</span>
 者矣。”<span class="kindle-cn-underline">王夫人</span>
 以手击头，谢曰：“幸甚。”<span class="kindle-cn-underline">王夫人</span>
 死而帝痛之，使使者拜之曰：“皇帝谨使使太中大夫<span class="kindle-cn-underline">明</span>
 奉璧一，赐夫人为<span class="kindle-cn-underline">齐王太后</span>
 。”子<span class="kindle-cn-underline">闳</span>
 王<span class="kindle-cn-underline">齐</span>
 ，年少，无有子，立，不幸早死，国绝，为郡。天下称<span class="kindle-cn-underline">齐</span>
 不宜王云。</p>
<p>所谓“受此土”者，诸侯王始封者必受土于天子之社，归立之以为国社，以岁时祠之。<span class="kindle-cn-quxian">春秋大传</span>
 曰：“天子之国有泰社。东方青，南方赤，西方白，北方黑，上方黄。”故将封于东方者取青土，封于南方者取赤土，封于西方者取白土，封于北方者取黑土，封于上方者取黄土。各取其色物，裹以白茅，封以为社。此始受封于天子者也。此之为主土。主土者，立社而奉之也。“朕承祖考”，祖者先也，考者父也。“维稽古”，维者度也，念也，稽者当也，当顺古之道也。</p>
<p>
<span class="kindle-cn-underline">齐</span>
 地多变诈，不习于礼义，故戒之曰“恭朕之诏，唯命不可为常。人之好德，能明显光。不图于义，使君子怠慢。悉若心，信执其中，天<a id="page388"></a>
 禄长终。有过不善，乃凶于而国，而害于若身”。<span class="kindle-cn-underline">齐王</span>
 之国，左右维持以礼义，不幸中年早夭。然全身无过，如其策意。</p>
<p>传曰“青采出于蓝，而质青于蓝”者，教使然也。远哉贤主，昭然独见：诫<span class="kindle-cn-underline">齐王</span>
 以慎内；诫<span class="kindle-cn-underline">燕王</span>
 以无作怨，无俷德；诫<span class="kindle-cn-underline">广陵王</span>
 以慎外，无作威与福。</p>
<p>夫<span class="kindle-cn-underline">广陵</span>
 在<span class="kindle-cn-underline">吴越</span>
 之地，其民精而轻，故诫之曰“江湖之间，其人轻心。<span class="kindle-cn-underline">杨州</span>
 葆疆，<span class="kindle-cn-underline">三代</span>
 之时，迫要使从中国俗服，不大及以政教，以意御之而已。无侗好佚，无迩宵人，维法是则。无长好佚乐驰骋弋猎淫康，而近小人。常念法度，则无羞辱矣”。<span class="kindle-cn-underline">三江</span>
 、<span class="kindle-cn-underline">五湖</span>
 有鱼盐之利，铜山之富，天下所仰。故诫之曰“臣不作福”者，勿使行财币，厚赏赐，以立声誉，为四方所归也。又曰“臣不作威”者，勿使因轻以倍义也。</p>
<p>会<span class="kindle-cn-underline">孝武帝</span>
 崩，<span class="kindle-cn-underline">孝昭帝</span>
 初立，先朝<span class="kindle-cn-underline">广陵王胥</span>
 ，厚赏赐金钱财币，直三千馀万，益地百里，邑万户。</p>
<p>会<span class="kindle-cn-underline">昭帝</span>
 崩，<span class="kindle-cn-underline">宣帝</span>
 初立，缘恩行义，以<span class="kindle-cn-underline">本始</span>
 元年中，裂<span class="kindle-cn-underline">汉</span>
 地，尽以封<span class="kindle-cn-underline">广陵王胥</span>
 四子：一子为<span class="kindle-cn-underline">朝阳侯</span>
 ；一子为<span class="kindle-cn-underline">平曲侯</span>
 ；一子为<span class="kindle-cn-underline">南利侯</span>
 ；最爱少子<span class="kindle-cn-underline">弘</span>
 ，立以为<span class="kindle-cn-underline">高密王</span>
 。</p>
<p>其后<span class="kindle-cn-underline">胥</span>
 果作威福，通<span class="kindle-cn-underline">楚王</span>
 使者。<span class="kindle-cn-underline">楚王</span>
 宣言曰：“我先<span class="kindle-cn-underline">元王</span>
 ，<span class="kindle-cn-underline">高帝</span>
 少弟也，封三十二城。今地邑益少，我欲与<span class="kindle-cn-underline">广陵王</span>
 共发兵云。立<span class="kindle-cn-underline">广陵王</span>
 为上，我复王<span class="kindle-cn-underline">楚</span>
 三十二城，如<span class="kindle-cn-underline">元王</span>
 时。”事发觉，公卿有司请行罚诛。天子以骨肉之故，不忍致法于<span class="kindle-cn-underline">胥</span>
 ，下诏书无治<span class="kindle-cn-underline">广陵王</span>
 ，独诛首恶<span class="kindle-cn-underline">楚王</span>
 。传曰“蓬生麻中，不扶自直；白沙在泥中，与之皆黑”者，土地教化使之然也。其后胥复祝诅谋反，自杀，国除。</p>
<p>
<span class="kindle-cn-underline">燕</span>
 土<img class="kindle-cn-inline-character" src="Image00100.jpg" alt="" />
 埆，北迫<span class="kindle-cn-underline">匈奴</span>
 ，其人民勇而少虑，故诫之曰“<span class="kindle-cn-underline">荤粥氏</span>
 无有孝行而禽兽心，以窃盗侵犯边民。朕诏将军往征其罪，万夫长，千夫长，三十有二君皆来，降旗奔师。<span class="kindle-cn-underline">荤粥</span>
 徙域远处，北州以安矣”。“悉若心，无作怨”者，勿使从俗以怨望也。“无俷德”者，勿使王背德也。“无废备”者，无乏武备，常备<span class="kindle-cn-underline">匈奴</span>
 也。“非教士不得从征”者，言非习礼义不得在于侧也。</p>
<p>会<span class="kindle-cn-underline">武帝</span>
 年老长，而太子不幸薨，未有所立，而<span class="kindle-cn-underline">旦</span>
 使来上书，请身入宿卫于<span class="kindle-cn-underline">长安</span>
 。<span class="kindle-cn-underline">孝武</span>
 见其书，击地，怒曰：“生子当置之<span class="kindle-cn-underline">齐鲁</span>
 礼义之乡，乃置之<span class="kindle-cn-underline">燕赵</span>
 ，果有争心，不让之端见矣。”于是使使即斩其使者于阙下。</p>
<p>会<span class="kindle-cn-underline">武帝</span>
 崩，<span class="kindle-cn-underline">昭帝</span>
 初立，<span class="kindle-cn-underline">旦</span>
 果作怨而望大臣。自以长子当立，与<span class="kindle-cn-underline">齐<a id="page389"></a>
 王</span>
 子<span class="kindle-cn-underline">刘泽</span>
 等谋为叛逆，出言曰：“我安得弟在者！今立者乃大将军子也。”欲发兵。事发觉，当诛。<span class="kindle-cn-underline">昭帝</span>
 缘恩宽忍，抑案不扬。公卿使大臣请，遣宗正与太中大夫<span class="kindle-cn-underline">公户满意</span>
 、御史二人，偕往使<span class="kindle-cn-underline">燕</span>
 ，风喻之。到<span class="kindle-cn-underline">燕</span>
 ，各异日，更见责王。宗正者，主宗室诸<span class="kindle-cn-underline">刘</span>
 属籍，先见王，为列陈道<span class="kindle-cn-underline">昭帝</span>
 实<span class="kindle-cn-underline">武帝</span>
 子状。侍御史乃复见王，责之以正法，问：“王欲发兵罪名明白，当坐之。<span class="kindle-cn-underline">汉家</span>
 有正法，王犯纤介小罪过，即行法直断耳，安能宽王。”惊动以文法。王意益下，心恐。<span class="kindle-cn-underline">公户满意</span>
 习于经术，最后见王，称引古今通义，国家大礼，文章尔雅。谓王曰：“古者天子必内有异姓大夫，所以正骨肉也；外有同姓大夫，所以正异族也。<span class="kindle-cn-underline">周公</span>
 辅<span class="kindle-cn-underline">成王</span>
 ，诛其两弟，故治。<span class="kindle-cn-underline">武帝</span>
 在时，尚能宽王。今<span class="kindle-cn-underline">昭帝</span>
 始立，年幼，富于春秋，未临政，委任大臣。古者诛罚不阿亲戚，故天下治。方今大臣辅政，奉法直行，无敢所阿，恐不能宽王。王可自谨，无自令身死国灭，为天下笑。”于是<span class="kindle-cn-underline">燕王旦</span>
 乃恐惧服罪，叩头谢过。大臣欲和合骨肉，难伤之以法。</p>
<p>其后<span class="kindle-cn-underline">旦</span>
 复与左将军<span class="kindle-cn-underline">上官桀</span>
 等谋反，宣言曰“我次太子，太子不在，我当立，大臣共抑我”云云。大将军<span class="kindle-cn-underline">光</span>
 辅政，与公卿大臣议曰：“<span class="kindle-cn-underline">燕王旦</span>
 不改过悔正，行恶不变。”于是修法直断，行罚诛。<span class="kindle-cn-underline">旦</span>
 自杀，国除，如其策指。有司请诛<span class="kindle-cn-underline">旦</span>
 妻子。<span class="kindle-cn-underline">孝昭</span>
 以骨肉之亲，不忍致法，宽赦<span class="kindle-cn-underline">旦</span>
 妻子，免为庶人。传曰“兰根与白芷，渐之滫中，君子不近，庶人不服”者，所以渐然也。</p>
<p>
<span class="kindle-cn-underline">宣帝</span>
 初立，推恩宣德，以<span class="kindle-cn-underline">本始</span>
 元年中尽复封<span class="kindle-cn-underline">燕王旦</span>
 两子：一子为<span class="kindle-cn-underline">安定侯</span>
 ；立<span class="kindle-cn-underline">燕</span>
 故太子<span class="kindle-cn-underline">建</span>
 为<span class="kindle-cn-underline">广阳王</span>
 ，以奉<span class="kindle-cn-underline">燕王</span>
 祭祀。</p>
</div>
</div>
</body>
</html>
