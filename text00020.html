<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史 记 卷 十 六秦楚之际月表第四</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page114"></a>
 史记卷十六<br/>
秦楚之际月表第四</h1>
<p>
<span class="kindle-cn-underline">太史公</span>
 读<span class="kindle-cn-underline">秦楚</span>
 之际，曰：初作难，发于<span class="kindle-cn-underline">陈涉</span>
 ；虐戾灭<span class="kindle-cn-underline">秦</span>
 ，自<span class="kindle-cn-underline">项氏</span>
 ；拨乱诛暴，平定海内，卒践帝祚，成于<span class="kindle-cn-underline">汉家</span>
 。五年之间，号令三嬗，自生民以来，未始有受命若斯之亟也。</p>
<p>昔<span class="kindle-cn-underline">虞</span>
 、<span class="kindle-cn-underline">夏</span>
 之兴，积善累功数十年，德洽百姓，摄行政事，考之于天，然后在位。<span class="kindle-cn-underline">汤</span>
 、<span class="kindle-cn-underline">武</span>
 之王，乃由<span class="kindle-cn-underline">契</span>
 、<span class="kindle-cn-underline">后稷</span>
 修仁行义十馀世，不期而会<span class="kindle-cn-underline">孟津</span>
 八百诸侯，犹以为未可，其后乃放弑。<span class="kindle-cn-underline">秦</span>
 起<span class="kindle-cn-underline">襄公</span>
 ，章于<span class="kindle-cn-underline">文</span>
 、<span class="kindle-cn-underline">缪</span>
 、<span class="kindle-cn-underline">献</span>
 、<span class="kindle-cn-underline">孝</span>
 之后，稍以蚕食六国，百有馀载，至<span class="kindle-cn-underline">始皇</span>
 乃能并冠带之伦。以德若彼，用力如此，盖一统若斯之难也。</p>
<p>
<span class="kindle-cn-underline">秦</span>
 既称帝，患兵革不休，以有诸侯也，于是无尺土之封，堕坏名城，销锋镝，<img class="kindle-cn-inline-character" src="Image00027.jpg" alt="char" />
 豪桀，维万世之安。然王迹之兴，起于闾巷，合从讨伐，轶于<span class="kindle-cn-underline">三代</span>
 ，乡<span class="kindle-cn-underline">秦</span>
 之禁，适足以资贤者为驱除难耳。故愤发其所为天下雄，安在无土不王。此乃传之所谓大圣乎？岂非天哉，岂非天哉！非大圣孰能当此受命而帝者乎？</p>
</div>
</body>
</html>
