<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷九十二淮阴侯列传第三十二</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page547"></a>
 史记卷九十二<br/>
淮阴侯列传第三十二</h1>
<p>
<span class="kindle-cn-underline">淮阴侯韩信</span>
 者，<span class="kindle-cn-underline">淮阴</span>
 人也。始为布衣时，贫无行，不得推择为吏，又不能治生商贾，常从人寄食饮，人多厌之者。常数从其<span class="kindle-cn-underline">下乡南昌</span>
 亭长寄食，数月，亭长妻患之，乃晨炊蓐食。食时<span class="kindle-cn-underline">信</span>
 往，不为具食。<span class="kindle-cn-underline">信</span>
 亦知其意，怒，竟绝去。</p>
<p>
<span class="kindle-cn-underline">信</span>
 钓于城下，诸母漂，有一母见<span class="kindle-cn-underline">信</span>
 饥，饭<span class="kindle-cn-underline">信</span>
 ，竟漂数十日。<span class="kindle-cn-underline">信</span>
 喜，谓漂母曰：“吾必有以重报母。”母怒曰：“大丈夫不能自食，吾哀王孙而进食，岂望报乎！”</p>
<p>
<span class="kindle-cn-underline">淮阴</span>
 屠中少年有侮<span class="kindle-cn-underline">信</span>
 者，曰：“若虽长大，好带刀剑，中情怯耳。”众辱之曰：“信能死，刺我；不能死，出我袴下。”于是<span class="kindle-cn-underline">信</span>
 孰视之，俯出袴下，蒲伏。一市人皆笑<span class="kindle-cn-underline">信</span>
 ，以为怯。<br/>
<br/>
</p>
<p>及<span class="kindle-cn-underline">项梁</span>
 渡<span class="kindle-cn-underline">淮</span>
 ，<span class="kindle-cn-underline">信</span>
 杖剑从之，居麾下，无所知名。<span class="kindle-cn-underline">项梁</span>
 败，又属<span class="kindle-cn-underline">项羽</span>
 ，<span class="kindle-cn-underline">羽</span>
 以为郎中。数以策干<span class="kindle-cn-underline">项羽</span>
 ，<span class="kindle-cn-underline">羽</span>
 不用。<span class="kindle-cn-underline">汉王</span>
 之入<span class="kindle-cn-underline">蜀</span>
 。<span class="kindle-cn-underline">信</span>
 亡<span class="kindle-cn-underline">楚</span>
 归<span class="kindle-cn-underline">汉</span>
 ，未得知名，为连敖。坐法当斩，其辈十三人皆已斩，次至<span class="kindle-cn-underline">信</span>
 ，<span class="kindle-cn-underline">信</span>
 乃仰视，适见<span class="kindle-cn-underline">滕公</span>
 ，曰：“上不欲就天下乎？何为斩壮士！”<span class="kindle-cn-underline">滕公</span>
 奇其言，壮其貌，释而不斩。与语，大说之。言于上，上拜以为治粟都尉，上未之奇也。</p>
<p>
<span class="kindle-cn-underline">信</span>
 数与<span class="kindle-cn-underline">萧何</span>
 语，<span class="kindle-cn-underline">何</span>
 奇之。至<span class="kindle-cn-underline">南郑</span>
 ，诸将行道亡者数十人，<span class="kindle-cn-underline">信</span>
 度<span class="kindle-cn-underline">何</span>
 等已数言上，上不我用，即亡。<span class="kindle-cn-underline">何</span>
 闻<span class="kindle-cn-underline">信</span>
 亡，不及以闻，自追之。人有言上曰：“丞相<span class="kindle-cn-underline">何</span>
 亡。”上大怒，如失左右手。居一二日，<span class="kindle-cn-underline">何</span>
 来谒上，上且怒且喜，骂<span class="kindle-cn-underline">何</span>
 曰：“若亡，何也？”<span class="kindle-cn-underline">何</span>
 曰：“臣不敢亡也，臣追亡者。”上曰：“若所追者谁何？”曰：“<span class="kindle-cn-underline">韩信</span>
 也。”上复骂曰：“诸将亡者以十数，公无所追；追<span class="kindle-cn-underline">信</span>
 ，诈也。”<span class="kindle-cn-underline">何</span>
 曰：“诸将易得耳。至如<span class="kindle-cn-underline">信</span>
 者，国士无双。王必欲长王<span class="kindle-cn-underline">汉中</span>
 ，无所事<span class="kindle-cn-underline">信</span>
 ；必欲争天下，非<span class="kindle-cn-underline">信</span>
 无所与计事者。顾王策安所决耳。”王曰：“吾亦欲东耳，安能郁郁久居此乎？”<span class="kindle-cn-underline">何</span>
 曰：“王计必欲东，能用<span class="kindle-cn-underline">信</span>
 ，<span class="kindle-cn-underline">信</span>
 即留；不能用，<span class="kindle-cn-underline">信</span>
 终亡耳。”王曰：“吾为公以为将。”<span class="kindle-cn-underline">何</span>
 曰：“虽为将，<span class="kindle-cn-underline">信</span>
 必不留。”王曰：“以为大将。”<span class="kindle-cn-underline">何</span>
 曰：<a id="page548"></a>
 “幸甚。”于是王欲召<span class="kindle-cn-underline">信</span>
 拜之。<span class="kindle-cn-underline">何</span>
 曰：“王素慢无礼，今拜大将如呼小儿耳，此乃<span class="kindle-cn-underline">信</span>
 所以去也。王必欲拜之，择良日，斋戒，设坛场，具礼，乃可耳。”王许之。诸将皆喜，人人各自以为得大将。至拜大将，乃<span class="kindle-cn-underline">韩信</span>
 也，一军皆惊。</p>
<p>
<span class="kindle-cn-underline">信</span>
 拜礼毕，上坐。王曰：“丞相数言将军，将军何以教寡人计策？”<span class="kindle-cn-underline">信</span>
 谢，因问王曰：“今东向争权天下，岂非<span class="kindle-cn-underline">项王</span>
 邪？”<span class="kindle-cn-underline">汉王</span>
 曰：“然。”曰：“大王自料勇悍仁强孰与<span class="kindle-cn-underline">项王</span>
 ？”<span class="kindle-cn-underline">汉王</span>
 默然良久，曰：“不如也。”<span class="kindle-cn-underline">信</span>
 再拜贺曰：“惟<span class="kindle-cn-underline">信</span>
 亦为大王不如也。然臣尝事之，请言<span class="kindle-cn-underline">项王</span>
 之为人也。<span class="kindle-cn-underline">项王</span>
 喑<img class="kindle-cn-inline-character" src="Image00124.jpg" alt="" />
 叱咤，千人皆废，然不能任属贤将，此特匹夫之勇耳。<span class="kindle-cn-underline">项王</span>
 见人恭敬慈爱，言语呕呕，人有疾病，涕泣分食饮，至使人有功当封爵者，印刓敝，忍不能予，此所谓妇人之仁也。<span class="kindle-cn-underline">项王</span>
 虽霸天下而臣诸侯，不居<span class="kindle-cn-underline">关中</span>
 而都<span class="kindle-cn-underline">彭城</span>
 。有背<span class="kindle-cn-underline">义帝</span>
 之约，而以亲爱王，诸侯不平。诸侯之见<span class="kindle-cn-underline">项王</span>
 迁逐<span class="kindle-cn-underline">义帝</span>
 置<span class="kindle-cn-underline">江南</span>
 ，亦皆归逐其主而自王善地。<span class="kindle-cn-underline">项王</span>
 所过无不残灭者，天下多怨，百姓不亲附，特劫于威强耳。名虽为霸，实失天下心。故曰其强易弱。今大王诚能反其道，任天下武勇，何所不诛！以天下城邑封功臣，何所不服！以义兵从思东归之士，何所不散！且<span class="kindle-cn-underline">三秦</span>
 王为<span class="kindle-cn-underline">秦</span>
 将，将<span class="kindle-cn-underline">秦</span>
 子弟数岁矣，所杀亡不可胜计，又欺其众降诸侯，至<span class="kindle-cn-underline">新安</span>
 ，<span class="kindle-cn-underline">项王</span>
 诈坑<span class="kindle-cn-underline">秦</span>
 降卒二十馀万，唯独<span class="kindle-cn-underline">邯</span>
 、<span class="kindle-cn-underline">欣</span>
 、<span class="kindle-cn-underline">翳</span>
 得脱，<span class="kindle-cn-underline">秦</span>
 父兄怨此三人，痛入骨髓。今<span class="kindle-cn-underline">楚</span>
 强以威王此三人，<span class="kindle-cn-underline">秦</span>
 民莫爱也。大王之入<span class="kindle-cn-underline">武关</span>
 ，秋豪无所害，除<span class="kindle-cn-underline">秦</span>
 苛法，与<span class="kindle-cn-underline">秦</span>
 民约，法三章耳，<span class="kindle-cn-underline">秦</span>
 民无不欲得大王王<span class="kindle-cn-underline">秦</span>
 者。于诸侯之约，大王当王<span class="kindle-cn-underline">关中</span>
 ，<span class="kindle-cn-underline">关中</span>
 民咸知之。大王失职入<span class="kindle-cn-underline">汉中</span>
 ，<span class="kindle-cn-underline">秦</span>
 民无不恨者。今大王举而东，<span class="kindle-cn-underline">三秦</span>
 可传檄而定也。”于是<span class="kindle-cn-underline">汉王</span>
 大喜，自以为得<span class="kindle-cn-underline">信</span>
 晚。遂听<span class="kindle-cn-underline">信</span>
 计，部署诸将所击。</p>
<p>八月，<span class="kindle-cn-underline">汉王</span>
 举兵东出<span class="kindle-cn-underline">陈仓</span>
 ，定<span class="kindle-cn-underline">三秦</span>
 。<span class="kindle-cn-underline">汉</span>
 二年，出关，收<span class="kindle-cn-underline">魏</span>
 、<span class="kindle-cn-underline">河南</span>
 ，<span class="kindle-cn-underline">韩</span>
 、<span class="kindle-cn-underline">殷</span>
 王皆降。合<span class="kindle-cn-underline">齐</span>
 、<span class="kindle-cn-underline">赵</span>
 共击<span class="kindle-cn-underline">楚</span>
 。四月，至<span class="kindle-cn-underline">彭城</span>
 ，<span class="kindle-cn-underline">汉</span>
 兵败散而还。<span class="kindle-cn-underline">信</span>
 复收兵与<span class="kindle-cn-underline">汉王</span>
 会<span class="kindle-cn-underline">荥阳</span>
 ，复击破<span class="kindle-cn-underline">楚京</span>
 、<span class="kindle-cn-underline">索</span>
 之间，以故<span class="kindle-cn-underline">楚</span>
 兵卒不能西。</p>
<p>
<span class="kindle-cn-underline">汉</span>
 之败却<span class="kindle-cn-underline">彭城</span>
 ，<span class="kindle-cn-underline">塞王欣</span>
 、<span class="kindle-cn-underline">翟王翳</span>
 亡<span class="kindle-cn-underline">汉</span>
 降<span class="kindle-cn-underline">楚</span>
 ，<span class="kindle-cn-underline">齐</span>
 、<span class="kindle-cn-underline">赵</span>
 亦反<span class="kindle-cn-underline">汉</span>
 与<span class="kindle-cn-underline">楚</span>
 和。六月，<span class="kindle-cn-underline">魏王豹</span>
 谒归视亲疾，至国，即绝<span class="kindle-cn-underline">河关</span>
 反<span class="kindle-cn-underline">汉</span>
 ，与<span class="kindle-cn-underline">楚</span>
 约和。<span class="kindle-cn-underline">汉王</span>
 使<span class="kindle-cn-underline">郦生</span>
 说<span class="kindle-cn-underline">豹</span>
 ，不下。其八月，以<span class="kindle-cn-underline">信</span>
 为左丞相，击<span class="kindle-cn-underline">魏</span>
 。<span class="kindle-cn-underline">魏王</span>
 盛兵<span class="kindle-cn-underline">蒲坂</span>
 ，塞<span class="kindle-cn-underline">临晋</span>
 ，<span class="kindle-cn-underline">信</span>
 乃益为疑兵，陈船欲度<span class="kindle-cn-underline">临晋</span>
 ，而伏兵从<span class="kindle-cn-underline">夏阳</span>
 以木罂缶渡军，袭<span class="kindle-cn-underline">安邑</span>
 。<span class="kindle-cn-underline">魏王豹</span>
 惊，引兵迎<span class="kindle-cn-underline">信</span>
 ，<span class="kindle-cn-underline">信</span>
 遂虏<span class="kindle-cn-underline">豹</span>
 ，定<span class="kindle-cn-underline">魏</span>
 为<span class="kindle-cn-underline">河东郡</span>
 。<span class="kindle-cn-underline">汉王</span>
 遣<span class="kindle-cn-underline">张耳</span>
 与<span class="kindle-cn-underline">信</span>
 俱，引兵东，北击<span class="kindle-cn-underline">赵</span>
 、<span class="kindle-cn-underline">代</span>
 。后九月，破<span class="kindle-cn-underline">代</span>
 兵，禽<span class="kindle-cn-underline">夏说阏与</span>
 。<span class="kindle-cn-underline">信</span>
 之下<span class="kindle-cn-underline">魏</span>
 破<span class="kindle-cn-underline">代</span>
 ，<span class="kindle-cn-underline">汉</span>
 辄使人收其精兵，诣<span class="kindle-cn-underline">荥阳</span>
 以距<span class="kindle-cn-underline">楚</span>
 。</p>
<p>
<span class="kindle-cn-underline">信</span>
 与<span class="kindle-cn-underline">张耳</span>
 以兵数万，欲东下<span class="kindle-cn-underline">井陉</span>
 击<span class="kindle-cn-underline">赵</span>
 。<span class="kindle-cn-underline">赵王</span>
 、<span class="kindle-cn-underline">成安君陈馀</span>
 闻<span class="kindle-cn-underline">汉</span>
 且袭之也，聚兵<span class="kindle-cn-underline">井陉口</span>
 ，号称二十万。<span class="kindle-cn-underline">广武君李左车</span>
 说<span class="kindle-cn-underline">成安君</span>
 曰：“闻<span class="kindle-cn-underline">汉</span>
 将<span class="kindle-cn-underline">韩信</span>
 涉<span class="kindle-cn-underline"><a id="page549"></a>
 西河</span>
 ，虏<span class="kindle-cn-underline">魏王</span>
 ，禽<span class="kindle-cn-underline">夏说</span>
 ，新喋血<span class="kindle-cn-underline">阏与</span>
 ，今乃辅以<span class="kindle-cn-underline">张耳</span>
 ，议欲下<span class="kindle-cn-underline">赵</span>
 ，此乘胜而去国远斗，其锋不可当。臣闻千里馈粮，士有饥色，樵苏后爨，师不宿饱。今<span class="kindle-cn-underline">井陉</span>
 之道，车不得方轨，骑不得成列，行数百里，其势粮食必在其后。愿足下假臣奇兵三万人，从间道绝其辎重；足下深沟高垒，坚营勿与战。彼前不得斗，退不得还，吾奇兵绝其后，使野无所掠，不至十日，而两将之头可致于麾下。愿君留意臣之计。否，必为二子所禽矣。”<span class="kindle-cn-underline">成安君</span>
 ，儒者也，常称义兵不用诈谋奇计，曰：“吾闻兵法十则围之，倍则战。今<span class="kindle-cn-underline">韩信</span>
 兵号数万，其实不过数千。能千里而袭我，亦已罢极。今如此避而不击，后有大者，何以加之！则诸侯谓吾怯，而轻来伐我。”不听<span class="kindle-cn-underline">广武君</span>
 策，<span class="kindle-cn-underline">广武君</span>
 策不用。</p>
<p>
<span class="kindle-cn-underline">韩信</span>
 使人间视，知其不用，还报，则大喜，乃敢引兵遂下。未至<span class="kindle-cn-underline">井陉口</span>
 三十里，止舍。夜半传发，选轻骑二千人，人持一赤帜，从间道萆山而望<span class="kindle-cn-underline">赵</span>
 军，诫曰：“<span class="kindle-cn-underline">赵</span>
 见我走，必空壁逐我，若疾入<span class="kindle-cn-underline">赵</span>
 壁，拔<span class="kindle-cn-underline">赵</span>
 帜，立<span class="kindle-cn-underline">汉</span>
 赤帜。”令其裨将传飧，曰：“今日破<span class="kindle-cn-underline">赵</span>
 会食！”诸将皆莫信，详应曰：“诺。”谓军吏曰：“<span class="kindle-cn-underline">赵</span>
 已先据便地为壁，且彼未见吾大将旗鼓，未肯击前行，恐吾至阻险而还。”<span class="kindle-cn-underline">信</span>
 乃使万人先行，出，背水阵。<span class="kindle-cn-underline">赵</span>
 军望见而大笑。平旦，<span class="kindle-cn-underline">信</span>
 建大将之旗鼓，鼓行出<span class="kindle-cn-underline">井陉口</span>
 ，<span class="kindle-cn-underline">赵</span>
 开壁击之，大战良久。于是<span class="kindle-cn-underline">信</span>
 、<span class="kindle-cn-underline">张耳</span>
 详弃鼓旗，走水上军。水上军开入之，复疾战。<span class="kindle-cn-underline">赵</span>
 果空壁争<span class="kindle-cn-underline">汉</span>
 鼓旗，逐<span class="kindle-cn-underline">韩信</span>
 、<span class="kindle-cn-underline">张耳</span>
 。<span class="kindle-cn-underline">韩信</span>
 、<span class="kindle-cn-underline">张耳</span>
 已入水上军，军皆殊死战，不可败。<span class="kindle-cn-underline">信</span>
 所出奇兵二千骑，共候<span class="kindle-cn-underline">赵</span>
 空壁逐利，则驰入<span class="kindle-cn-underline">赵</span>
 壁，皆拔<span class="kindle-cn-underline">赵</span>
 旗，立<span class="kindle-cn-underline">汉</span>
 赤帜二千。<span class="kindle-cn-underline">赵</span>
 军已不胜，不能得<span class="kindle-cn-underline">信</span>
 等，欲还归壁，壁皆<span class="kindle-cn-underline">汉</span>
 赤帜，而大惊，以为<span class="kindle-cn-underline">汉</span>
 皆已得<span class="kindle-cn-underline">赵王</span>
 将矣，兵遂乱，遁走，<span class="kindle-cn-underline">赵</span>
 将虽斩之，不能禁也。于是<span class="kindle-cn-underline">汉</span>
 兵夹击，大破虏<span class="kindle-cn-underline">赵</span>
 军，斩<span class="kindle-cn-underline">成安君泜水</span>
 上，禽<span class="kindle-cn-underline">赵王歇</span>
 。</p>
<p>
<span class="kindle-cn-underline">信</span>
 乃令军中毋杀<span class="kindle-cn-underline">广武君</span>
 ，有能生得者购千金。于是有缚<span class="kindle-cn-underline">广武君</span>
 而致麾下者，<span class="kindle-cn-underline">信</span>
 乃解其缚，东向坐，西向对，师事之。</p>
<p>诸将效首虏，毕贺，因问<span class="kindle-cn-underline">信</span>
 曰：“兵法右倍山陵，前左水泽，今者将军令臣等反背水阵，曰破<span class="kindle-cn-underline">赵</span>
 会食，臣等不服。然竟以胜，此何术也？”<span class="kindle-cn-underline">信</span>
 曰：“此在兵法，顾诸君不察耳。兵法不曰‘陷之死地而后生，置之亡地而后存’？且<span class="kindle-cn-underline">信</span>
 非得素拊循士大夫也，此所谓‘驱市人而战之’，其势非置之死地，使人人自为战；今予之生地，皆走，宁尚可得而用之乎！”诸将皆服曰：“善。非臣所及也。”</p>
<p>于是<span class="kindle-cn-underline">信</span>
 问<span class="kindle-cn-underline">广武君</span>
 曰：“仆欲北攻<span class="kindle-cn-underline">燕</span>
 ，东伐<span class="kindle-cn-underline">齐</span>
 ，何若而有功？”<span class="kindle-cn-underline">广武君</span>
 辞谢曰：“臣闻败军之将不可以言勇，亡国之大夫不可以图存。今臣败亡之虏，<a id="page550"></a>
 何足以权大事乎！”<span class="kindle-cn-underline">信</span>
 曰：“仆闻之，<span class="kindle-cn-underline">百里奚</span>
 居<span class="kindle-cn-underline">虞</span>
 而<span class="kindle-cn-underline">虞</span>
 亡，在<span class="kindle-cn-underline">秦</span>
 而<span class="kindle-cn-underline">秦</span>
 霸，非愚于<span class="kindle-cn-underline">虞</span>
 而智于<span class="kindle-cn-underline">秦</span>
 也，用与不用，听与不听也。诚令<span class="kindle-cn-underline">成安君</span>
 听足下计，若<span class="kindle-cn-underline">信</span>
 者亦已为禽矣。以不用足下，故<span class="kindle-cn-underline">信</span>
 得侍耳。”因固问曰：“仆委心归计，愿足下勿辞。”<span class="kindle-cn-underline">广武君</span>
 曰：“臣闻智者千虑，必有一失；愚者千虑，必有一得。故曰‘狂夫之言，圣人择焉’。顾恐臣计未必足用，愿效愚忠。夫<span class="kindle-cn-underline">成安君</span>
 有百战百胜之计，一旦而失之，军败<span class="kindle-cn-underline">鄗</span>
 下，身死<span class="kindle-cn-underline">泜</span>
 上。今将军涉<span class="kindle-cn-underline">西河</span>
 ，虏<span class="kindle-cn-underline">魏王</span>
 ，擒<span class="kindle-cn-underline">夏说阏与</span>
 ，一举而下<span class="kindle-cn-underline">井陉</span>
 ，不终朝破<span class="kindle-cn-underline">赵</span>
 二十万众，诛<span class="kindle-cn-underline">成安君</span>
 。名闻海内，威震天下，农夫莫不辍耕释耒，褕衣甘食，倾耳以待命者。若此，将军之所长也。然而众劳卒罢，其实难用。今将军欲举倦弊之兵，顿之<span class="kindle-cn-underline">燕</span>
 坚城之下，欲战恐久力不能拔，情见势屈，旷日粮竭，而弱<span class="kindle-cn-underline">燕</span>
 不服，<span class="kindle-cn-underline">齐</span>
 必距境以自强也。<span class="kindle-cn-underline">燕齐</span>
 相持而不下，则<span class="kindle-cn-underline">刘项</span>
 之权未有所分也。若此者，将军所短也。臣愚，窃以为亦过矣。故善用兵者不以短击长，而以长击短。”<span class="kindle-cn-underline">韩信</span>
 曰：“然则何由？”<span class="kindle-cn-underline">广武君</span>
 对曰：“方今为将军计，莫如案甲休兵，镇<span class="kindle-cn-underline">赵</span>
 抚其孤，百里之内，牛酒日至，以飨士大夫释兵，北首<span class="kindle-cn-underline">燕</span>
 路，而后遣辩士奉咫尺之书，暴其所长于<span class="kindle-cn-underline">燕</span>
 ，<span class="kindle-cn-underline">燕</span>
 必不敢不听从。<span class="kindle-cn-underline">燕</span>
 已从，使喧言者东告<span class="kindle-cn-underline">齐</span>
 ，<span class="kindle-cn-underline">齐</span>
 必从风而服，虽有智者，亦不知为<span class="kindle-cn-underline">齐</span>
 计矣。如是，则天下事皆可图也。兵固有先声而后实者，此之谓也。”<span class="kindle-cn-underline">韩信</span>
 曰：“善。”从其策，发使使<span class="kindle-cn-underline">燕</span>
 ，<span class="kindle-cn-underline">燕</span>
 从风而靡。乃遣使报<span class="kindle-cn-underline">汉</span>
 ，因请立<span class="kindle-cn-underline">张耳</span>
 为<span class="kindle-cn-underline">赵王</span>
 ，以镇抚其国。<span class="kindle-cn-underline">汉王</span>
 许之，乃立<span class="kindle-cn-underline">张耳</span>
 为<span class="kindle-cn-underline">赵王</span>
 。</p>
<p>
<span class="kindle-cn-underline">楚</span>
 数使奇兵渡<span class="kindle-cn-underline">河</span>
 击<span class="kindle-cn-underline">赵</span>
 ，<span class="kindle-cn-underline">赵王耳</span>
 、<span class="kindle-cn-underline">韩信</span>
 往来救<span class="kindle-cn-underline">赵</span>
 ，因行定<span class="kindle-cn-underline">赵</span>
 城邑，发兵诣<span class="kindle-cn-underline">汉</span>
 。<span class="kindle-cn-underline">楚</span>
 方急围<span class="kindle-cn-underline">汉王</span>
 于<span class="kindle-cn-underline">荥阳</span>
 ，<span class="kindle-cn-underline">汉王</span>
 南出，之<span class="kindle-cn-underline">宛</span>
 、<span class="kindle-cn-underline">叶</span>
 间，得<span class="kindle-cn-underline">黥布</span>
 ，走入<span class="kindle-cn-underline">成皋</span>
 ，<span class="kindle-cn-underline">楚</span>
 又复急围之。六月，<span class="kindle-cn-underline">汉王</span>
 出<span class="kindle-cn-underline">成皋</span>
 ，东渡<span class="kindle-cn-underline">河</span>
 ，独与<span class="kindle-cn-underline">滕公</span>
 俱，从<span class="kindle-cn-underline">张耳</span>
 军<span class="kindle-cn-underline">修武</span>
 。至，宿传舍。晨自称<span class="kindle-cn-underline">汉</span>
 使，驰入<span class="kindle-cn-underline">赵</span>
 壁。<span class="kindle-cn-underline">张耳</span>
 、<span class="kindle-cn-underline">韩信</span>
 未起，即其卧内上夺其印符，以麾召诸将，易置之。<span class="kindle-cn-underline">信</span>
 、<span class="kindle-cn-underline">耳</span>
 起，乃知<span class="kindle-cn-underline">汉王</span>
 来，大惊。<span class="kindle-cn-underline">汉王</span>
 夺两人军，即令<span class="kindle-cn-underline">张耳</span>
 备守<span class="kindle-cn-underline">赵</span>
 地，拜<span class="kindle-cn-underline">韩信</span>
 为相国，收<span class="kindle-cn-underline">赵</span>
 兵未发者击<span class="kindle-cn-underline">齐</span>
 。</p>
<p>
<span class="kindle-cn-underline">信</span>
 引兵东，未渡<span class="kindle-cn-underline">平原</span>
 ，闻<span class="kindle-cn-underline">汉王</span>
 使<span class="kindle-cn-underline">郦食其</span>
 已说下<span class="kindle-cn-underline">齐</span>
 ，<span class="kindle-cn-underline">韩信</span>
 欲止。<span class="kindle-cn-underline">范阳</span>
 辩士<span class="kindle-cn-underline">蒯通</span>
 说<span class="kindle-cn-underline">信</span>
 曰：“将军受诏击<span class="kindle-cn-underline">齐</span>
 ，而<span class="kindle-cn-underline">汉</span>
 独发间使下<span class="kindle-cn-underline">齐</span>
 ，宁有诏止将军乎？何以得毋行也！且<span class="kindle-cn-underline">郦生</span>
 一士，伏轼掉三寸之舌，下<span class="kindle-cn-underline">齐</span>
 七十馀城，将军将数万众，岁馀乃下<span class="kindle-cn-underline">赵</span>
 五十馀城，为将数岁，反不如一竖儒之功乎？”于是<span class="kindle-cn-underline">信</span>
 然之，从其计，遂渡<span class="kindle-cn-underline">河</span>
 。<span class="kindle-cn-underline">齐</span>
 已听<span class="kindle-cn-underline">郦生</span>
 ，即留纵酒，罢备<span class="kindle-cn-underline">汉</span>
 守御。<span class="kindle-cn-underline">信</span>
 因袭<span class="kindle-cn-underline">齐历下</span>
 军，遂至<span class="kindle-cn-underline">临菑</span>
 。<span class="kindle-cn-underline">齐王田广</span>
 以<span class="kindle-cn-underline">郦生</span>
 卖己，乃烹之，而走<span class="kindle-cn-underline">高密</span>
 ，使使之<span class="kindle-cn-underline">楚</span>
 请救。<span class="kindle-cn-underline">韩信</span>
 已定<span class="kindle-cn-underline">临菑</span>
 ，遂东追<span class="kindle-cn-underline">广</span>
 至<span class="kindle-cn-underline">高密</span>
 西。<span class="kindle-cn-underline">楚</span>
 亦使<span class="kindle-cn-underline">龙且</span>
 将，号称二十万，救<span class="kindle-cn-underline">齐</span>
 。</p>
<p>
<span class="kindle-cn-underline">齐王广</span>
 、<span class="kindle-cn-underline">龙且</span>
 并军与<span class="kindle-cn-underline">信</span>
 战，未合。人或说<span class="kindle-cn-underline">龙且</span>
 曰：“<span class="kindle-cn-underline">汉</span>
 兵远斗穷战，其锋不可当。<span class="kindle-cn-underline">齐</span>
 、<span class="kindle-cn-underline">楚</span>
 自居其地战，兵易败散。不如深壁，令<span class="kindle-cn-underline">齐王</span>
 使其信臣招<a id="page551"></a>
 所亡城，亡城闻其王在，<span class="kindle-cn-underline">楚</span>
 来救，必反<span class="kindle-cn-underline">汉</span>
 。<span class="kindle-cn-underline">汉</span>
 兵二千里客居，<span class="kindle-cn-underline">齐</span>
 城皆反之，其势无所得食，可无战而降也。”<span class="kindle-cn-underline">龙且</span>
 曰：“吾平生知<span class="kindle-cn-underline">韩信</span>
 为人，易与耳。且夫救<span class="kindle-cn-underline">齐</span>
 不战而降之，吾何功？今战而胜之，<span class="kindle-cn-underline">齐</span>
 人半可得，何为止！”遂战，与<span class="kindle-cn-underline">信</span>
 夹<span class="kindle-cn-underline">潍水</span>
 阵。<span class="kindle-cn-underline">韩信</span>
 乃夜令人为万馀囊，满盛沙，壅水上流，引军半渡，击<span class="kindle-cn-underline">龙且</span>
 ，详不胜，还走。<span class="kindle-cn-underline">龙且</span>
 果喜曰：“固知<span class="kindle-cn-underline">信</span>
 怯也。”遂追<span class="kindle-cn-underline">信</span>
 渡水。<span class="kindle-cn-underline">信</span>
 使人决壅囊，水大至。<span class="kindle-cn-underline">龙且</span>
 军大半不得渡，即急击，杀<span class="kindle-cn-underline">龙且</span>
 。<span class="kindle-cn-underline">龙且</span>
 水东军散走，<span class="kindle-cn-underline">齐王广</span>
 亡去。<span class="kindle-cn-underline">信</span>
 遂追北至<span class="kindle-cn-underline">城阳</span>
 ，皆虏<span class="kindle-cn-underline">楚</span>
 卒。</p>
<p>
<span class="kindle-cn-underline">汉</span>
 四年，遂皆降平<span class="kindle-cn-underline">齐</span>
 。使人言<span class="kindle-cn-underline">汉王</span>
 曰：“<span class="kindle-cn-underline">齐</span>
 伪诈多变，反覆之国也，南边<span class="kindle-cn-underline">楚</span>
 ，不为假王以镇之，其势不定。愿为假王便。”当是时，<span class="kindle-cn-underline">楚</span>
 方急围<span class="kindle-cn-underline">汉王</span>
 于<span class="kindle-cn-underline">荥阳</span>
 ，<span class="kindle-cn-underline">韩信</span>
 使者至，发书，<span class="kindle-cn-underline">汉王</span>
 大怒，骂曰：“吾困于此，旦暮望若来佐我，乃欲自立为王！”<span class="kindle-cn-underline">张良</span>
 、<span class="kindle-cn-underline">陈平</span>
 蹑<span class="kindle-cn-underline">汉王</span>
 足，因附耳语曰：“<span class="kindle-cn-underline">汉</span>
 方不利，宁能禁<span class="kindle-cn-underline">信</span>
 之王乎？不如因而立，善遇之，使自为守。不然，变生。”<span class="kindle-cn-underline">汉王</span>
 亦悟，因复骂曰：“大丈夫定诸侯，即为真王耳，何以假为！”乃遣<span class="kindle-cn-underline">张良</span>
 往立<span class="kindle-cn-underline">信</span>
 为<span class="kindle-cn-underline">齐王</span>
 ，征其兵击<span class="kindle-cn-underline">楚</span>
 。<br/>
<br/>
</p>
<p>
<span class="kindle-cn-underline">楚</span>
 已亡<span class="kindle-cn-underline">龙且</span>
 ，<span class="kindle-cn-underline">项王</span>
 恐，使<span class="kindle-cn-underline">盱眙</span>
 人<span class="kindle-cn-underline">武涉</span>
 往说<span class="kindle-cn-underline">齐王信</span>
 曰：“天下共苦<span class="kindle-cn-underline">秦</span>
 久矣，相与戮力击<span class="kindle-cn-underline">秦</span>
 。<span class="kindle-cn-underline">秦</span>
 已破，计功割地，分土而王之，以休士卒。今<span class="kindle-cn-underline">汉王</span>
 复兴兵而东，侵人之分，夺人之地，已破<span class="kindle-cn-underline">三秦</span>
 ，引兵出关，收诸侯之兵以东击<span class="kindle-cn-underline">楚</span>
 ，其意非尽吞天下者不休，其不知厌足如是甚也。且<span class="kindle-cn-underline">汉王</span>
 不可必，身居<span class="kindle-cn-underline">项王</span>
 掌握中数矣，<span class="kindle-cn-underline">项王</span>
 怜而活之，然得脱，辄倍约，复击<span class="kindle-cn-underline">项王</span>
 ，其不可亲信如此。今足下虽自以与<span class="kindle-cn-underline">汉王</span>
 为厚交，为之尽力用兵，终为之所禽矣。足下所以得须臾至今者，以<span class="kindle-cn-underline">项王</span>
 尚存也。当今二王之事，权在足下。足下右投则<span class="kindle-cn-underline">汉王</span>
 胜，左投则<span class="kindle-cn-underline">项王</span>
 胜。<span class="kindle-cn-underline">项王</span>
 今日亡，则次取足下。足下与<span class="kindle-cn-underline">项王</span>
 有故，何不反<span class="kindle-cn-underline">汉</span>
 与<span class="kindle-cn-underline">楚</span>
 连和，参分天下王之？今释此时，而自必于<span class="kindle-cn-underline">汉</span>
 以击<span class="kindle-cn-underline">楚</span>
 ，且为智者固若此乎！”<span class="kindle-cn-underline">韩信</span>
 谢曰：“臣事<span class="kindle-cn-underline">项王</span>
 ，官不过郎中，位不过执戟，言不听，画不用，故倍<span class="kindle-cn-underline">楚</span>
 而归<span class="kindle-cn-underline">汉</span>
 。<span class="kindle-cn-underline">汉王</span>
 授我上将军印，予我数万众，解衣衣我，推食食我，言听计用，故吾得以至于此。夫人深亲信我，我倍之不祥，虽死不易。幸为<span class="kindle-cn-underline">信</span>
 谢<span class="kindle-cn-underline">项王</span>
 ！”</p>
<p>
<span class="kindle-cn-underline">武涉</span>
 已去，<span class="kindle-cn-underline">齐</span>
 人<span class="kindle-cn-underline">蒯通</span>
 知天下权在<span class="kindle-cn-underline">韩信</span>
 ，欲为奇策而感动之，以相人说<span class="kindle-cn-underline">韩信</span>
 曰：“仆尝受相人之术。”<span class="kindle-cn-underline">韩信</span>
 曰：“先生相人何如？”对曰：“贵贱在于骨法，忧喜在于容色，成败在于决断。以此参之，万不失一。”<span class="kindle-cn-underline">韩信</span>
 曰：“善。先生相寡人何如？”对曰：“愿少间。”<span class="kindle-cn-underline">信</span>
 曰：“左右去矣。”<span class="kindle-cn-underline">通</span>
 曰：“相君之面，不过封侯，又危不安。相君之背，贵乃不可言。”<span class="kindle-cn-underline">韩信</span>
 曰：“何谓也？”<span class="kindle-cn-underline">蒯通</span>
 <a id="page552"></a>
 曰：“天下初发难也，俊雄豪杰建号壹呼，天下之士云合雾集，鱼鳞杂遝，熛至风起。当此之时，忧在亡<span class="kindle-cn-underline">秦</span>
 而已。今<span class="kindle-cn-underline">楚汉</span>
 分争，使天下无罪之人肝胆涂地，父子暴骸骨于中野，不可胜数。<span class="kindle-cn-underline">楚</span>
 人起<span class="kindle-cn-underline">彭城</span>
 ，转斗逐北，至于<span class="kindle-cn-underline">荥阳</span>
 ，乘利席卷，威震天下。然兵困于<span class="kindle-cn-underline">京</span>
 、<span class="kindle-cn-underline">索</span>
 之间，迫西山而不能进者，三年于此矣。<span class="kindle-cn-underline">汉王</span>
 将数十万之众，距<span class="kindle-cn-underline">巩</span>
 、<span class="kindle-cn-underline">雒</span>
 ，阻山<span class="kindle-cn-underline">河</span>
 之险，一日数战，无尺寸之功，折北不救，败<span class="kindle-cn-underline">荥阳</span>
 ，伤<span class="kindle-cn-underline">成皋</span>
 ，遂走<span class="kindle-cn-underline">宛</span>
 、<span class="kindle-cn-underline">叶</span>
 之间，此所谓智勇俱困者也。夫锐气挫于险塞，而粮食竭于内府，百姓罢极怨望，容容无所倚。以臣料之，其势非天下之贤圣固不能息天下之祸。当今两主之命悬于足下。足下为汉则<span class="kindle-cn-underline">汉</span>
 胜，与<span class="kindle-cn-underline">楚</span>
 则<span class="kindle-cn-underline">楚</span>
 胜。臣愿披腹心，输肝胆，效愚计，恐足下不能用也。诚能听臣之计，莫若两利而俱存之，参分天下，鼎足而居，其势莫敢先动。夫以足下之贤圣，有甲兵之众，据强<span class="kindle-cn-underline">齐</span>
 ，从<span class="kindle-cn-underline">燕</span>
 、<span class="kindle-cn-underline">赵</span>
 ，出空虚之地而制其后，因民之欲，西乡为百姓请命，则天下风走而响应矣，孰敢不听！割大弱强，以立诸侯，诸侯已立，天下服听而归德于<span class="kindle-cn-underline">齐</span>
 。案<span class="kindle-cn-underline">齐</span>
 之故，有<span class="kindle-cn-underline">胶</span>
 、<span class="kindle-cn-underline">泗</span>
 之地，怀诸侯以德，深拱揖让，则天下之君王相率而朝于<span class="kindle-cn-underline">齐</span>
 矣。盖闻天与弗取，反受其咎；时至不行，反受其殃。愿足下孰虑之。”</p>
<p>
<span class="kindle-cn-underline">韩信</span>
 曰：“<span class="kindle-cn-underline">汉王</span>
 遇我甚厚，载我以其车，衣我以其衣，食我以其食。吾闻之，乘人之车者载人之患，衣人之衣者怀人之忧，食人之食者死人之事，吾岂可以向利倍义乎！”<span class="kindle-cn-underline">蒯生</span>
 曰：“足下自以为善<span class="kindle-cn-underline">汉王</span>
 ，欲建万世之业，臣窃以为误矣。始<span class="kindle-cn-underline">常山王</span>
 、<span class="kindle-cn-underline">成安君</span>
 为布衣时，相与为刎颈之交，后争<span class="kindle-cn-underline">张黡</span>
 、<span class="kindle-cn-underline">陈泽</span>
 之事，二人相怨。<span class="kindle-cn-underline">常山王</span>
 背<span class="kindle-cn-underline">项王</span>
 ，奉<span class="kindle-cn-underline">项婴</span>
 头而窜，逃归于<span class="kindle-cn-underline">汉王</span>
 。<span class="kindle-cn-underline">汉王</span>
 借兵而东下，杀<span class="kindle-cn-underline">成安君泜水</span>
 之南，头足异处，卒为天下笑。此二人相与，天下至欢也。然而卒相禽者，何也？患生于多欲而人心难测也。今足下欲行忠信以交于<span class="kindle-cn-underline">汉王</span>
 ，必不能固于二君之相与也，而事多大于<span class="kindle-cn-underline">张黡</span>
 、<span class="kindle-cn-underline">陈泽</span>
 。故臣以为足下必<span class="kindle-cn-underline">汉王</span>
 之不危己，亦误矣。<span class="kindle-cn-underline">大夫种</span>
 、<span class="kindle-cn-underline">范蠡</span>
 存亡<span class="kindle-cn-underline">越</span>
 ，霸<span class="kindle-cn-underline">句践</span>
 ，立功成名而身死亡。野兽已尽而猎狗烹。夫以交友言之，则不如<span class="kindle-cn-underline">张耳</span>
 之与<span class="kindle-cn-underline">成安君</span>
 者也；以忠信言之，则不过<span class="kindle-cn-underline">大夫种</span>
 、<span class="kindle-cn-underline">范蠡</span>
 之于<span class="kindle-cn-underline">句践</span>
 也。此二人者，足以观矣。愿足下深虑之。且臣闻勇略震主者身危，而功盖天下者不赏。臣请言大王功略：足下涉<span class="kindle-cn-underline">西河</span>
 ，虏<span class="kindle-cn-underline">魏王</span>
 ，禽<span class="kindle-cn-underline">夏说</span>
 ，引兵下<span class="kindle-cn-underline">井陉</span>
 ，诛<span class="kindle-cn-underline">成安君</span>
 ，徇<span class="kindle-cn-underline">赵</span>
 ，胁<span class="kindle-cn-underline">燕</span>
 ，定<span class="kindle-cn-underline">齐</span>
 ，南摧<span class="kindle-cn-underline">楚</span>
 人之兵二十万，东杀<span class="kindle-cn-underline">龙且</span>
 ，西向以报，此所谓功无二于天下，而略不世出者也。今足下戴震主之威，挟不赏之功，归<span class="kindle-cn-underline">楚</span>
 ，<span class="kindle-cn-underline">楚</span>
 人不信；归<span class="kindle-cn-underline">汉</span>
 ，<span class="kindle-cn-underline">汉</span>
 人震恐。足下欲持是安归乎？夫势在人臣之位而有震主之威，名高天下，窃为足下危之。”<span class="kindle-cn-underline">韩信</span>
 谢曰：“先生且休矣，吾将念之。”</p>
<p>后数日，<span class="kindle-cn-underline">蒯通</span>
 复说曰：“夫听者事之候也，计者事之机也，听过计失而<a id="page553"></a>
 能久安者，鲜矣。听不失一二者，不可乱以言；计不失本末者，不可纷以辞。夫随厮养之役者，失万乘之权；守儋石之禄者，阙卿相之位。故知者决之断也，疑者事之害也，审豪牦之小计，遗天下之大数，智诚知之，决弗敢行者，百事之祸也。故曰‘猛虎之犹豫，不若蜂虿之致螫；骐骥之跼躅，不如驽马之安步；<span class="kindle-cn-underline">孟贲</span>
 之狐疑，不如庸夫之必至也；虽有<span class="kindle-cn-underline">舜禹</span>
 之智，吟而不言，不如喑聋之指麾也’。此言贵能行之。夫功者难成而易败，时者难得而易失也。时乎时，不再来。愿足下详察之。”<span class="kindle-cn-underline">韩信</span>
 犹豫不忍倍<span class="kindle-cn-underline">汉</span>
 ，又自以为功多，<span class="kindle-cn-underline">汉</span>
 终不夺我<span class="kindle-cn-underline">齐</span>
 ，遂谢<span class="kindle-cn-underline">蒯通</span>
 。<span class="kindle-cn-underline">蒯通</span>
 说不听，已说狂为巫。</p>
<p>
<span class="kindle-cn-underline">汉王</span>
 之困<span class="kindle-cn-underline">固陵</span>
 ，用<span class="kindle-cn-underline">张良</span>
 计，召<span class="kindle-cn-underline">齐王信</span>
 ，遂将兵会<span class="kindle-cn-underline">垓下</span>
 。<span class="kindle-cn-underline">项羽</span>
 已破，<span class="kindle-cn-underline">高祖</span>
 袭夺<span class="kindle-cn-underline">齐王</span>
 军。<span class="kindle-cn-underline">汉</span>
 五年正月，徙<span class="kindle-cn-underline">齐王信</span>
 为<span class="kindle-cn-underline">楚王</span>
 ，都<span class="kindle-cn-underline">下邳</span>
 。<br/>
<br/>
</p>
<p>
<span class="kindle-cn-underline">信</span>
 至国，召所从食漂母，赐千金。及<span class="kindle-cn-underline">下鄉南昌</span>
 亭长，赐百钱，曰：“公，小人也，为德不卒。”召辱己之少年令出胯下者以为<span class="kindle-cn-underline">楚</span>
 中尉。告诸将相曰：“此壮士也。方辱我时，我宁不能杀之邪？杀之无名，故忍而就于此。”</p>
<p>
<span class="kindle-cn-underline">项王</span>
 亡将<span class="kindle-cn-underline">钟离眜</span>
 家在<span class="kindle-cn-underline">伊庐</span>
 ，素与<span class="kindle-cn-underline">信</span>
 善。<span class="kindle-cn-underline">项王</span>
 死后，亡归<span class="kindle-cn-underline">信</span>
 。<span class="kindle-cn-underline">汉王</span>
 怨<span class="kindle-cn-underline">眜</span>
 ，闻其在<span class="kindle-cn-underline">楚</span>
 ，诏<span class="kindle-cn-underline">楚</span>
 捕<span class="kindle-cn-underline">眜</span>
 。<span class="kindle-cn-underline">信</span>
 初之国，行县邑，陈兵出入。<span class="kindle-cn-underline">汉</span>
 六年，人有上书告<span class="kindle-cn-underline">楚王信</span>
 反。<span class="kindle-cn-underline">高帝</span>
 以<span class="kindle-cn-underline">陈平</span>
 计，天子巡狩会诸侯，南方有<span class="kindle-cn-underline">云梦</span>
 ，发使告诸侯会<span class="kindle-cn-underline">陈</span>
 ：“吾将游<span class="kindle-cn-underline">云梦</span>
 。”实欲袭<span class="kindle-cn-underline">信</span>
 ，<span class="kindle-cn-underline">信</span>
 弗知。<span class="kindle-cn-underline">高祖</span>
 且至<span class="kindle-cn-underline">楚</span>
 ，<span class="kindle-cn-underline">信</span>
 欲发兵反，自度无罪，欲谒上，恐见禽。人或说<span class="kindle-cn-underline">信</span>
 曰：“斩<span class="kindle-cn-underline">眜</span>
 谒上，上必喜，无患。”<span class="kindle-cn-underline">信</span>
 见<span class="kindle-cn-underline">眜</span>
 计事。<span class="kindle-cn-underline">眜</span>
 曰：“<span class="kindle-cn-underline">汉</span>
 所以不击取<span class="kindle-cn-underline">楚</span>
 ，以<span class="kindle-cn-underline">眜</span>
 在公所。若欲捕我以自媚于<span class="kindle-cn-underline">汉</span>
 ，吾今日死，公亦随手亡矣。”乃骂<span class="kindle-cn-underline">信</span>
 曰：“公非长者！”卒自刭。<span class="kindle-cn-underline">信</span>
 持其首，谒<span class="kindle-cn-underline">高祖</span>
 于<span class="kindle-cn-underline">陈</span>
 。上令武士缚<span class="kindle-cn-underline">信</span>
 ，载后车。<span class="kindle-cn-underline">信</span>
 曰：“果若人言，‘狡兔死，良狗烹；高鸟尽，良弓藏；敌国破，谋臣亡’。天下已定，我固当烹！”上曰：“人告公反。”遂械系<span class="kindle-cn-underline">信</span>
 。至<span class="kindle-cn-underline">雒阳</span>
 ，赦<span class="kindle-cn-underline">信</span>
 罪，以为<span class="kindle-cn-underline">淮阴侯</span>
 。</p>
<p>
<span class="kindle-cn-underline">信</span>
 知<span class="kindle-cn-underline">汉王</span>
 畏恶其能，常称病不朝从。<span class="kindle-cn-underline">信</span>
 由此日夜怨望，居常鞅鞅，羞与<span class="kindle-cn-underline">绛</span>
 、<span class="kindle-cn-underline">灌</span>
 等列。<span class="kindle-cn-underline">信</span>
 尝过<span class="kindle-cn-underline">樊将军哙</span>
 ，<span class="kindle-cn-underline">哙</span>
 跪拜送迎，言称臣，曰：“大王乃肯临臣！”<span class="kindle-cn-underline">信</span>
 出门，笑曰：“生乃与<span class="kindle-cn-underline">哙</span>
 等为伍！”上常从容与<span class="kindle-cn-underline">信</span>
 言诸将能不，各有差。上问曰：“如我能将几何？”<span class="kindle-cn-underline">信</span>
 曰：“陛下不过能将十万。”上曰：“于君何如？”曰：“臣多多而益善耳。”上笑曰：“多多益善，何为为我禽”？<span class="kindle-cn-underline">信</span>
 曰：“陛下不能将兵，而善将将，此乃<span class="kindle-cn-underline">信</span>
 之所以为陛下禽也。且陛下所谓天授，非人力也。”</p>
<p>
<span class="kindle-cn-underline">陈豨</span>
 拜为<span class="kindle-cn-underline">钜鹿</span>
 守，辞于<span class="kindle-cn-underline">淮阴侯</span>
 。<span class="kindle-cn-underline">淮阴侯</span>
 挈其手，辟左右与之步于庭，仰天叹曰：“子可与言乎？欲与子有言也。”<span class="kindle-cn-underline">豨</span>
 曰：“唯将军令之。”<span class="kindle-cn-underline">淮阴侯</span>
 <a id="page554"></a>
 曰：“公之所居，天下精兵处也；而公，陛下之信幸臣也。人言公之畔，陛下必不信；再至，陛下乃疑矣；三至，必怒而自将。吾为公从中起，天下可图也。”<span class="kindle-cn-underline">陈豨</span>
 素知其能也，信之，曰：“谨奉教！”<span class="kindle-cn-underline">汉</span>
 十年，<span class="kindle-cn-underline">陈豨</span>
 果反。上自将而往，<span class="kindle-cn-underline">信</span>
 病不从。阴使人至<span class="kindle-cn-underline">豨</span>
 所，曰：“弟举兵，吾从此助公。”<span class="kindle-cn-underline">信</span>
 乃谋与家臣夜诈诏赦诸官徒奴，欲发以袭<span class="kindle-cn-underline">吕后</span>
 、太子。部署已定，待<span class="kindle-cn-underline">豨</span>
 报。其舍人得罪于<span class="kindle-cn-underline">信</span>
 ，<span class="kindle-cn-underline">信</span>
 囚，欲杀之。舍人弟上变，告<span class="kindle-cn-underline">信</span>
 欲反状于<span class="kindle-cn-underline">吕后</span>
 。<span class="kindle-cn-underline">吕后</span>
 欲召，恐其党不就，乃与<span class="kindle-cn-underline">萧相国</span>
 谋，诈令人从上所来，言<span class="kindle-cn-underline">豨</span>
 已得死，列侯群臣皆贺。相国绐<span class="kindle-cn-underline">信</span>
 曰：“虽疾，强入贺。”<span class="kindle-cn-underline">信</span>
 入，<span class="kindle-cn-underline">吕后</span>
 使武士缚<span class="kindle-cn-underline">信</span>
 ，斩之<span class="kindle-cn-underline">长乐</span>
 钟室。<span class="kindle-cn-underline">信</span>
 方斩，曰：“吾悔不用<span class="kindle-cn-underline">蒯通</span>
 之计，乃为儿女子所诈，岂非天哉！”遂夷<span class="kindle-cn-underline">信</span>
 三族。</p>
<p>
<span class="kindle-cn-underline">高祖</span>
 已从<span class="kindle-cn-underline">豨</span>
 军来，至，见<span class="kindle-cn-underline">信</span>
 死，且喜且怜之，问：“<span class="kindle-cn-underline">信</span>
 死亦何言？”<span class="kindle-cn-underline">吕后</span>
 曰：“<span class="kindle-cn-underline">信</span>
 言恨不用<span class="kindle-cn-underline">蒯通</span>
 计。”<span class="kindle-cn-underline">高祖</span>
 曰：“是<span class="kindle-cn-underline">齐</span>
 辩士也。”乃诏<span class="kindle-cn-underline">齐</span>
 捕<span class="kindle-cn-underline">蒯通</span>
 。<span class="kindle-cn-underline">蒯通</span>
 至，上曰：“若教<span class="kindle-cn-underline">淮阴侯</span>
 反乎？”对曰：“然，臣固教之。竖子不用臣之策，故令自夷于此。如彼竖子用臣之计，陛下安得而夷之乎！”上怒曰：“烹之。”<span class="kindle-cn-underline">通</span>
 曰：“嗟乎，冤哉烹也！”上曰：“若教<span class="kindle-cn-underline">韩信</span>
 反，何冤？”对曰：“<span class="kindle-cn-underline">秦</span>
 之纲绝而维弛，<span class="kindle-cn-underline">山</span>
 东大扰，异姓并起，英俊乌集。<span class="kindle-cn-underline">秦</span>
 失其鹿，天下共逐之，于是高材疾足者先得焉。<span class="kindle-cn-underline">蹠</span>
 之狗吠<span class="kindle-cn-underline">尧</span>
 ，<span class="kindle-cn-underline">尧</span>
 非不仁，狗因吠非其主。当是时，臣唯独知<span class="kindle-cn-underline">韩信</span>
 ，非知陛下也。且天下锐精持锋欲为陛下所为者甚众，顾力不能耳。又可尽烹之邪？”<span class="kindle-cn-underline">高帝</span>
 曰：“置之。”乃释<span class="kindle-cn-underline">通</span>
 之罪。<br/>
<br/>
</p>
<p>
<span class="kindle-cn-underline">太史公</span>
 曰：吾如<span class="kindle-cn-underline">淮阴</span>
 ，<span class="kindle-cn-underline">淮阴</span>
 人为余言，<span class="kindle-cn-underline">韩信</span>
 虽为布衣时，其志与众异。其母死，贫无以葬，然乃行营高敞地，令其旁可置万家。余视其母冢，良然。假令<span class="kindle-cn-underline">韩信</span>
 学道谦让，不伐己功，不矜其能，则庶几哉，于<span class="kindle-cn-underline">汉</span>
 家勋可以比<span class="kindle-cn-underline">周</span>
 、<span class="kindle-cn-underline">召</span>
 、<span class="kindle-cn-underline">太公</span>
 之徒，后世血食矣。不务出此，而天下已集，乃谋畔逆，夷灭宗族，不亦宜乎！</p>
</div>
</body>
</html>
