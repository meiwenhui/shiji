<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷一百二十四游侠列传第六十四</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page722"></a>
 史记卷一百二十四<br/>
游侠列传第六十四</h1>
<p>
<span class="kindle-cn-underline">韩子</span>
 曰：“儒以文乱法，而侠以武犯禁。”二者皆讥，而学士多称于世云。至如以术取宰相卿大夫，辅翼其世主，功名俱著于春秋，固无可言者。及若<span class="kindle-cn-underline">季次</span>
 、<span class="kindle-cn-underline">原宪</span>
 ，闾巷人也，读书怀独行君子之德，义不苟合当世，当世亦笑之。故<span class="kindle-cn-underline">季次</span>
 、<span class="kindle-cn-underline">原宪</span>
 终身空室蓬户，褐衣疏食不厌。死而已四百馀年，而弟子志之不倦。今游侠，其行虽不轨于正义，然其言必信，其行必果，已诺必诚，不爱其躯，赴士之厄困，既已存亡死生矣，而不矜其能，羞伐其德，盖亦有足多者焉。</p>
<p>且缓急，人之所时有也。<span class="kindle-cn-underline">太史公</span>
 曰：昔者<span class="kindle-cn-underline">虞舜</span>
 窘于井廪，<span class="kindle-cn-underline">伊尹</span>
 负于鼎俎，<span class="kindle-cn-underline">傅说</span>
 匿于<span class="kindle-cn-underline">傅险</span>
 ，<span class="kindle-cn-underline">吕尚</span>
 困于<span class="kindle-cn-underline">棘津</span>
 ，<span class="kindle-cn-underline">夷吾</span>
 桎梏，<span class="kindle-cn-underline">百里</span>
 饭牛，<span class="kindle-cn-underline">仲尼</span>
 畏<span class="kindle-cn-underline">匡</span>
 ，菜色<span class="kindle-cn-underline">陈</span>
 、<span class="kindle-cn-underline">蔡</span>
 。此皆学士所谓有道仁人也，犹然遭此灾，况以中材而涉乱世之末流乎？其遇害何可胜道哉！</p>
<p>鄙人有言曰：“何知仁义，已飨其利者为有德。”故<span class="kindle-cn-underline">伯夷</span>
 丑<span class="kindle-cn-underline">周</span>
 ，饿死<span class="kindle-cn-underline">首阳山</span>
 ，而<span class="kindle-cn-underline">文武</span>
 不以其故贬王；<span class="kindle-cn-underline">跖</span>
 、<span class="kindle-cn-underline"><img class="kindle-cn-inline-character" src="Image00246.jpg" alt="" />
</span>
 暴戾，其徒诵义无穷。由此观之，“窃钩者诛，窃国者侯，侯之门仁义存”，非虚言也。</p>
<p>今拘学或抱咫尺之义，久孤于世，岂若卑论侪俗，与世沈浮而取荣名哉！而布衣之徒，设取予然诺，千里诵义，为死不顾世，此亦有所长，非苟而已也。故士穷窘而得委命，此岂非人之所谓贤豪间者邪？诚使乡曲之侠，予<span class="kindle-cn-underline">季次</span>
 、<span class="kindle-cn-underline">原宪</span>
 比权量力，效功于当世，不同日而论矣。要以功见言信，侠客之义又曷可少哉！</p>
<p>古布衣之侠，靡得而闻已。近世<span class="kindle-cn-underline">延陵</span>
 、<span class="kindle-cn-underline">孟尝</span>
 、<span class="kindle-cn-underline">春申</span>
 、<span class="kindle-cn-underline">平原</span>
 、<span class="kindle-cn-underline">信陵</span>
 之徒，皆因王者亲属，藉于有土卿相之富厚，招天下贤者，显名诸侯，不可谓不贤者矣。比如顺风而呼，声非加疾，其势激也。至如闾巷之侠，修行砥名，声施于天下，莫不称贤，是为难耳。然<span class="kindle-cn-underline">儒</span>
 、<span class="kindle-cn-underline">墨</span>
 皆排摈不载。自<span class="kindle-cn-underline">秦</span>
 以前，匹夫之侠，湮灭不见，余甚恨之。以余所闻，<span class="kindle-cn-underline">汉</span>
 兴有<span class="kindle-cn-underline">朱家</span>
 、<span class="kindle-cn-underline">田仲</span>
 、<span class="kindle-cn-underline">王公</span>
 、<span class="kindle-cn-underline">剧孟</span>
 、<span class="kindle-cn-underline">郭解</span>
 之徒，虽时扞当世之文罔，然其私义廉洁退让，有足称者。名不虚立，士不<a id="page723"></a>
 虚附。至如朋党宗强比周，设财役贫，豪暴侵凌孤弱，恣欲自快，游侠亦丑之。余悲世俗不察其意，而猥以<span class="kindle-cn-underline">朱家</span>
 、<span class="kindle-cn-underline">郭解</span>
 等令与暴豪之徒同类而共笑之也。</p>
<p>
<span class="kindle-cn-underline">鲁朱家</span>
 者，与<span class="kindle-cn-underline">高祖</span>
 同时。<span class="kindle-cn-underline">鲁</span>
 人皆以<span class="kindle-cn-underline">儒</span>
 教，而<span class="kindle-cn-underline">朱家</span>
 用侠闻。所藏活豪士以百数，其馀庸人不可胜言。然终不伐其能，歆其德，诸所尝施，唯恐见之。振人不赡，先从贫贱始。家无馀财，衣不完采，食不重味，乘不过年牛。专趋人之急，甚己之私。既阴脱<span class="kindle-cn-underline">季布将军</span>
 之厄，及<span class="kindle-cn-underline">布</span>
 尊贵，终身不见也。自关以东，莫不延颈愿交焉。</p>
<p>
<span class="kindle-cn-underline">楚田仲</span>
 以侠闻，喜剑，父事<span class="kindle-cn-underline">朱家</span>
 ，自以为行弗及。<span class="kindle-cn-underline">田仲</span>
 已死，而<span class="kindle-cn-underline">雒阳</span>
 有<span class="kindle-cn-underline">剧孟</span>
 。<span class="kindle-cn-underline">周</span>
 人以商贾为资，而<span class="kindle-cn-underline">剧孟</span>
 以任侠显诸侯。<span class="kindle-cn-underline">吴楚</span>
 反时，<span class="kindle-cn-underline">条侯</span>
 为太尉，乘传车将至<span class="kindle-cn-underline">河南</span>
 ，得<span class="kindle-cn-underline">剧孟</span>
 ，喜曰：“<span class="kindle-cn-underline">吴楚</span>
 举大事而不求<span class="kindle-cn-underline">孟</span>
 ，吾知其无能为已矣。”天下骚动，宰相得之若得一敌国云。<span class="kindle-cn-underline">剧孟</span>
 行大类<span class="kindle-cn-underline">朱家</span>
 ，而好博，多少年之戏。然<span class="kindle-cn-underline">剧孟</span>
 母死，自远方送丧盖千乘。及<span class="kindle-cn-underline">剧孟</span>
 死，家无馀十金之财。而<span class="kindle-cn-underline">符离</span>
 人<span class="kindle-cn-underline">王孟</span>
 亦以侠称<span class="kindle-cn-underline">江淮</span>
 之间。</p>
<p>是时<span class="kindle-cn-underline">济南<img class="kindle-cn-inline-character" src="Image00241.jpg" alt="" />
 氏</span>
 、<span class="kindle-cn-underline">陈周庸</span>
 亦以豪闻，<span class="kindle-cn-underline">景帝</span>
 闻之，使使尽诛此属。其后<span class="kindle-cn-underline">代</span>
 诸<span class="kindle-cn-underline">白</span>
 、<span class="kindle-cn-underline">梁韩无辟</span>
 、<span class="kindle-cn-underline">阳翟薛兄</span>
 、<span class="kindle-cn-underline">陕韩孺</span>
 纷纷复出焉。<br/>
<br/>
</p>
<p>
<span class="kindle-cn-underline">郭解</span>
 ，<span class="kindle-cn-underline">轵</span>
 人也，字<span class="kindle-cn-underline">翁伯</span>
 ，善相人者<span class="kindle-cn-underline">许负</span>
 外孙也。<span class="kindle-cn-underline">解</span>
 父以任侠，<span class="kindle-cn-underline">孝文</span>
 时诛死。<span class="kindle-cn-underline">解</span>
 为人短小精悍，不饮酒。少时阴贼，慨不快意，身所杀甚众。以躯借交报仇，藏命作奸剽攻，休乃铸钱掘冢，固不可胜数。适有天幸，窘急常得脱，若遇赦。及<span class="kindle-cn-underline">解</span>
 年长，更折节为俭，以德报怨，厚施而薄望。然其自喜为侠益甚。既已振人之命，不矜其功，其阴贼著于心，卒发于睚眦如故云。而少年慕其行，亦辄为报仇，不使知也。<span class="kindle-cn-underline">解</span>
 姊子负<span class="kindle-cn-underline">解</span>
 之势，与人饮，使之嚼。非其任，强必灌之。人怒，拔刀刺杀<span class="kindle-cn-underline">解</span>
 姊子，亡去。<span class="kindle-cn-underline">解</span>
 姊怒曰：“以<span class="kindle-cn-underline">翁伯</span>
 之义，人杀吾子，贼不得。”弃其尸于道，弗葬，欲以辱<span class="kindle-cn-underline">解</span>
 。<span class="kindle-cn-underline">解</span>
 使人微知贼处。贼窘自归，具以实告<span class="kindle-cn-underline">解</span>
 。<span class="kindle-cn-underline">解</span>
 曰：“公杀之固当，吾儿不直。”遂去其贼，罪其姊子，乃收而葬之。诸公闻之，皆多<span class="kindle-cn-underline">解</span>
 之义，益附焉。</p>
<p>
<span class="kindle-cn-underline">解</span>
 出入，人皆避之。有一人独箕倨视之，<span class="kindle-cn-underline">解</span>
 遣人问其名姓。客欲杀之。<span class="kindle-cn-underline">解</span>
 曰：“居邑屋至不见敬，是吾德不修也，彼何罪！”乃阴属尉史曰：“是人，吾所急也，至践更时脱之。”每至践更，数过，吏弗求。怪之，问其故，乃<span class="kindle-cn-underline">解</span>
 使脱之。箕踞者乃肉袒谢罪。少年闻之，愈益慕<span class="kindle-cn-underline">解</span>
 之行。</p>
<p>
<span class="kindle-cn-underline">雒阳</span>
 人有相仇者，邑中贤豪居间者以十数，终不听。客乃见<span class="kindle-cn-underline">郭解</span>
 。<span class="kindle-cn-underline">解</span>
 夜见仇家，仇家曲听<span class="kindle-cn-underline">解</span>
 。<span class="kindle-cn-underline">解</span>
 乃谓仇家曰：“吾闻<span class="kindle-cn-underline">雒阳</span>
 诸公在此间，多不听<a id="page724"></a>
 者。今子幸而听<span class="kindle-cn-underline">解</span>
 ，<span class="kindle-cn-underline">解</span>
 奈何乃从他县夺人邑中贤大夫权乎！”乃夜去，不使人知，曰：“且无用，待我去，令<span class="kindle-cn-underline">雒阳</span>
 豪居其间，乃听之。”</p>
<p>
<span class="kindle-cn-underline">解</span>
 执恭敬，不敢乘车入其县廷。之旁郡国，为人请求事，事可出，出之；不可者，各厌其意，然后乃敢尝酒食。诸公以故严重之，争为用。邑中少年及旁近县贤豪，夜半过门常十馀车，请得<span class="kindle-cn-underline">解</span>
 客舍养之。</p>
<p>及徙豪富<span class="kindle-cn-underline">茂陵</span>
 也，<span class="kindle-cn-underline">解</span>
 家贫，不中訾，吏恐，不敢不徙。<span class="kindle-cn-underline">卫将军</span>
 为言：“<span class="kindle-cn-underline">郭解</span>
 家贫不中徙。”上曰：“布衣权至使将军为言，此其家不贫。”<span class="kindle-cn-underline">解</span>
 家遂徙。诸公送者出千馀万。<span class="kindle-cn-underline">轵</span>
 人<span class="kindle-cn-underline">杨季主子</span>
 为县掾，举徙<span class="kindle-cn-underline">解</span>
 。<span class="kindle-cn-underline">解</span>
 兄子断<span class="kindle-cn-underline">杨掾</span>
 头。由此<span class="kindle-cn-underline">杨氏</span>
 与<span class="kindle-cn-underline">郭氏</span>
 为仇。</p>
<p>
<span class="kindle-cn-underline">解</span>
 入关，<span class="kindle-cn-underline">关中贤</span>
 豪知与不知，闻其声，争交欢<span class="kindle-cn-underline">解</span>
 。<span class="kindle-cn-underline">解</span>
 为人短小，不饮酒，出未尝有骑。已又杀<span class="kindle-cn-underline">杨季主</span>
 。<span class="kindle-cn-underline">杨季主</span>
 家上书，人又杀之阙下。上闻，乃下吏捕<span class="kindle-cn-underline">解</span>
 。<span class="kindle-cn-underline">解</span>
 亡，置其母家室<span class="kindle-cn-underline">夏阳</span>
 ，身至<span class="kindle-cn-underline">临晋</span>
 。<span class="kindle-cn-underline">临晋籍少公</span>
 素不知<span class="kindle-cn-underline">解</span>
 ，<span class="kindle-cn-underline">解</span>
 冒，因求出关。<span class="kindle-cn-underline">籍少公</span>
 已出<span class="kindle-cn-underline">解</span>
 ，<span class="kindle-cn-underline">解</span>
 转入<span class="kindle-cn-underline">太原</span>
 ，所过辄告主人家。吏逐之，迹至<span class="kindle-cn-underline">籍少公</span>
 。<span class="kindle-cn-underline">少公</span>
 自杀，口绝。久之，乃得<span class="kindle-cn-underline">解</span>
 。穷治所犯，为<span class="kindle-cn-underline">解</span>
 所杀，皆在赦前。<span class="kindle-cn-underline">轵</span>
 有儒生侍使者坐，客誉<span class="kindle-cn-underline">郭解</span>
 ，生曰：“<span class="kindle-cn-underline">郭解</span>
 专以奸犯公法，何谓贤！”<span class="kindle-cn-underline">解</span>
 客闻，杀此生，断其舌。吏以此责<span class="kindle-cn-underline">解</span>
 ，<span class="kindle-cn-underline">解</span>
 实不知杀者。杀者亦竟绝，莫知为谁。吏奏<span class="kindle-cn-underline">解</span>
 无罪。御史大夫<span class="kindle-cn-underline">公孙弘</span>
 议曰：“<span class="kindle-cn-underline">解</span>
 布衣为任侠行权，以睚眦杀人，<span class="kindle-cn-underline">解</span>
 虽弗知，此罪甚于<span class="kindle-cn-underline">解</span>
 杀之。当大逆无道。”遂族<span class="kindle-cn-underline">郭解翁伯</span>
 。<br/>
<br/>
</p>
<p>自是之后，为侠者极众，敖而无足数者。然<span class="kindle-cn-underline">关中长安樊仲子</span>
 ，<span class="kindle-cn-underline">槐里赵王孙</span>
 ，<span class="kindle-cn-underline">长陵高公子</span>
 ，<span class="kindle-cn-underline">西河郭公仲</span>
 ，<span class="kindle-cn-underline">太原卤公孺</span>
 ，<span class="kindle-cn-underline">临淮兒长卿</span>
 ，<span class="kindle-cn-underline">东阳田君孺</span>
 ，虽为侠而逡逡有退让君子之风。至若北道<span class="kindle-cn-underline">姚氏</span>
 ，西道诸<span class="kindle-cn-underline">杜</span>
 ，南道<span class="kindle-cn-underline">仇景</span>
 ，东道<span class="kindle-cn-underline">赵他</span>
 、<span class="kindle-cn-underline">羽公子</span>
 ，<span class="kindle-cn-underline">南阳赵调</span>
 之徒，此<span class="kindle-cn-underline">盗跖</span>
 居民间者耳，曷足道哉！此乃乡者<span class="kindle-cn-underline">朱家</span>
 之羞也。<br/>
<br/>
</p>
<p>
<span class="kindle-cn-underline">太史公</span>
 曰：吾视<span class="kindle-cn-underline">郭解</span>
 ，状貌不及中人，言语不足采者。然天下无贤与不肖，知与不知，皆慕其声，言侠者皆引以为名。谚曰：“人貌荣名，岂有既乎！”於戏，惜哉！</p>
</div>
</body>
</html>
