<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷二十七天官书第五</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page151"></a>
 史记卷二十七<br/>
天官书第五</h1>
<p>中宫<span class="kindle-cn-underline">天极星</span>
 ，其一明者，<span class="kindle-cn-underline">太一</span>
 常居也；旁三星三公，或曰子属。后句四星，末大星正妃，馀三星后宫之属也。环之匡卫十二星，藩臣。皆曰<span class="kindle-cn-underline">紫宫</span>
 。</p>
<p>前列直斗口三星，随北端兑，若见若不，曰<span class="kindle-cn-underline">阴德</span>
 ，或曰<span class="kindle-cn-underline">天一</span>
 。<span class="kindle-cn-underline">紫宫</span>
 左三星曰<span class="kindle-cn-underline">天枪</span>
 ，右五星曰<span class="kindle-cn-underline">天棓</span>
 ，后六星绝汉抵<span class="kindle-cn-underline">营室</span>
 ，曰<span class="kindle-cn-underline">阁道</span>
 。</p>
<p>
<span class="kindle-cn-underline">北斗</span>
 七星，所谓“<span class="kindle-cn-underline">旋</span>
 、<span class="kindle-cn-underline">玑</span>
 、<span class="kindle-cn-underline">玉衡</span>
 以齐七政”。杓携<span class="kindle-cn-underline">龙角</span>
 ，衡殷<span class="kindle-cn-underline">南斗</span>
 ，魁枕<span class="kindle-cn-underline">参</span>
 首。用昏建者杓；杓，自<span class="kindle-cn-underline">华</span>
 以西南。夜半建者衡；衡，殷<span class="kindle-cn-underline">中州河</span>
 、<span class="kindle-cn-underline">济</span>
 之间。平旦建者魁；魁，海<span class="kindle-cn-underline">岱</span>
 以东北也。斗为帝车，运于中央，临制四乡。分阴阳，建四时，均五行，移节度，定诸纪，皆系于斗。</p>
<p>斗魁戴匡六星曰<span class="kindle-cn-underline">文昌宫</span>
 ：一曰<span class="kindle-cn-underline">上将</span>
 ，二曰<span class="kindle-cn-underline">次将</span>
 ，三曰<span class="kindle-cn-underline">贵相</span>
 ，四曰<span class="kindle-cn-underline">司命</span>
 ，五曰<span class="kindle-cn-underline">司中</span>
 ，六曰<span class="kindle-cn-underline">司禄</span>
 。在斗魁中，贵人之牢。魁下六星，两两相比者，名曰<span class="kindle-cn-underline">三能</span>
 。<span class="kindle-cn-underline">三能</span>
 色齐，君臣和；不齐，为乖戾。<span class="kindle-cn-underline">辅星</span>
 明近，辅臣亲强；斥小，疏弱。</p>
<p>杓端有两星：一内为<span class="kindle-cn-underline">矛</span>
 ，<span class="kindle-cn-underline">招摇</span>
 ；一外为<span class="kindle-cn-underline">盾</span>
 ，<span class="kindle-cn-underline">天锋</span>
 。有句圜十五星，属杓，曰贱人之牢。其牢中星实则囚多，虚则开出。</p>
<p>
<span class="kindle-cn-underline">天一</span>
 、<span class="kindle-cn-underline">枪</span>
 、<span class="kindle-cn-underline">棓</span>
 、<span class="kindle-cn-underline">矛</span>
 、<span class="kindle-cn-underline">盾</span>
 动摇，角大，兵起。</p>
<p>东宫苍龙，<span class="kindle-cn-underline">房</span>
 、<span class="kindle-cn-underline">心</span>
 。<span class="kindle-cn-underline">心</span>
 为明堂，大星天王，前后星子属。不欲直，直则天王失计。<span class="kindle-cn-underline">房</span>
 为府，曰天驷。其阴，右骖。旁有两星曰<span class="kindle-cn-underline">衿</span>
 ；北一星曰<span class="kindle-cn-underline">舝</span>
 。东北曲十二星曰<span class="kindle-cn-underline">旗</span>
 。<span class="kindle-cn-underline">旗</span>
 中四星曰<span class="kindle-cn-underline">天市</span>
 ；中六星曰<span class="kindle-cn-underline">市楼</span>
 。市中星众者实；其虚则耗。<span class="kindle-cn-underline">房</span>
 南众星曰<span class="kindle-cn-underline">骑官</span>
 。</p>
<p>左<span class="kindle-cn-underline">角</span>
 ，李；右<span class="kindle-cn-underline">角</span>
 ，将。<span class="kindle-cn-underline">大角</span>
 者，天王帝廷。其两旁各有三星，鼎足句之，曰<span class="kindle-cn-underline">摄提</span>
 。<span class="kindle-cn-underline">摄提</span>
 者，直斗杓所指，以建时节，故曰“摄提格”。<span class="kindle-cn-underline">亢</span>
 为疏庙，主疾。其南北两大星，曰<span class="kindle-cn-underline">南门</span>
 。<span class="kindle-cn-underline">氐</span>
 为天根，主疫。</p>
<p>
<span class="kindle-cn-underline">尾</span>
 为九子，曰君臣；斥绝，不和。<span class="kindle-cn-underline">箕</span>
 为敖客，曰口舌。</p>
<p>
<span class="kindle-cn-underline">火</span>
 犯守<span class="kindle-cn-underline">角</span>
 ，则有战。<span class="kindle-cn-underline">房</span>
 、<span class="kindle-cn-underline">心</span>
 ，王者恶之也。</p>
<p><a id="page152"></a>
 南宫朱鸟，<span class="kindle-cn-underline">权</span>
 、<span class="kindle-cn-underline">衡</span>
 。<span class="kindle-cn-underline">衡</span>
 ，<span class="kindle-cn-underline">太微</span>
 ，三光之廷。匡卫十二星，藩臣：西，将；东，相；南四星，<span class="kindle-cn-underline">执法</span>
 ；中，<span class="kindle-cn-underline">端门</span>
 ；门左右，<span class="kindle-cn-underline">掖门</span>
 。门内六星，<span class="kindle-cn-underline">诸侯</span>
 。其内五星，<span class="kindle-cn-underline">五帝坐</span>
 。后聚一十五星，蔚然，曰<span class="kindle-cn-underline">郎位</span>
 ；傍一大星，<span class="kindle-cn-underline">将位</span>
 也。月、五星顺入，轨道，司其出，所守，天子所诛也。其逆入，若不轨道，以所犯命之；中坐，成形，皆群下从谋也。<span class="kindle-cn-underline">金</span>
 、<span class="kindle-cn-underline">火</span>
 尤甚。廷藩西有隋星五，曰<span class="kindle-cn-underline">少微</span>
 ，士大夫。<span class="kindle-cn-underline">权</span>
 ，<span class="kindle-cn-underline">轩辕</span>
 。<span class="kindle-cn-underline">轩辕</span>
 ，黄龙体。前大星，女主象；旁小星，御者后宫属。月、五星守犯者，如<span class="kindle-cn-underline">衡</span>
 占。</p>
<p>
<span class="kindle-cn-underline">东井</span>
 为水事。其西曲星曰<span class="kindle-cn-underline">钺</span>
 。<span class="kindle-cn-underline">钺</span>
 北，<span class="kindle-cn-underline">北河</span>
 ；南，<span class="kindle-cn-underline">南河</span>
 ；<span class="kindle-cn-underline">两河</span>
 、<span class="kindle-cn-underline">天阙</span>
 间为关梁。<span class="kindle-cn-underline">舆鬼</span>
 ，鬼祠事；中白者为<span class="kindle-cn-underline">质</span>
 。<span class="kindle-cn-underline">火</span>
 守<span class="kindle-cn-underline">南北河</span>
 ，兵起，谷不登。故德成<span class="kindle-cn-underline">衡</span>
 ，观成<span class="kindle-cn-underline">潢</span>
 ，伤成<span class="kindle-cn-underline">钺</span>
 ，祸成<span class="kindle-cn-underline">井</span>
 ，诛成<span class="kindle-cn-underline">质</span>
 。</p>
<p>
<span class="kindle-cn-underline">柳</span>
 为鸟注，主木草。<span class="kindle-cn-underline">七星</span>
 ，颈，为员官，主急事。<span class="kindle-cn-underline">张</span>
 ，素，为厨，主觞客。<span class="kindle-cn-underline">翼</span>
 为羽翮，主远客。</p>
<p>
<span class="kindle-cn-underline">轸</span>
 为车，主风。其旁有一小星，曰<span class="kindle-cn-underline">长沙</span>
 ，星星不欲明；明与四星等，若五星入<span class="kindle-cn-underline">轸</span>
 中，兵大起。<span class="kindle-cn-underline">轸</span>
 南众星曰<span class="kindle-cn-underline">天库楼</span>
 ；<span class="kindle-cn-underline">库</span>
 有五车。车星角若益众，及不具，无处车马。<br/>
<br/>
</p>
<p>西宫<span class="kindle-cn-underline">咸池</span>
 ，曰<span class="kindle-cn-underline">天五潢</span>
 。<span class="kindle-cn-underline">五潢</span>
 ，五帝车舍。<span class="kindle-cn-underline">火</span>
 入，旱；<span class="kindle-cn-underline">金</span>
 ，兵；<span class="kindle-cn-underline">水</span>
 ，水。中有三柱；柱不具，兵起。</p>
<p>
<span class="kindle-cn-underline">奎</span>
 曰<span class="kindle-cn-underline">封豕</span>
 ，为沟渎。<span class="kindle-cn-underline">娄</span>
 为聚众。<span class="kindle-cn-underline">胃</span>
 为天仓。其南众星曰<img class="kindle-cn-inline-character" src="Image00043.jpg" alt="char" />
 <span class="kindle-cn-underline">积</span>
 。</p>
<p>
<span class="kindle-cn-underline">昴</span>
 曰<span class="kindle-cn-underline">髦头</span>
 ，<span class="kindle-cn-underline">胡</span>
 星也，为白衣会。<span class="kindle-cn-underline">毕</span>
 曰<span class="kindle-cn-underline">罕车</span>
 ，为边兵，主弋猎。其大星旁小星为<span class="kindle-cn-underline">附耳</span>
 。<span class="kindle-cn-underline">附耳</span>
 摇动，有谗乱臣在侧。<span class="kindle-cn-underline">昴</span>
 、<span class="kindle-cn-underline">毕</span>
 间为<span class="kindle-cn-underline">天街</span>
 。其阴，阴国；阳，阳国。</p>
<p>
<span class="kindle-cn-underline">参</span>
 为白虎。三星直者，是为衡石。下有三星，兑，曰<span class="kindle-cn-underline">罚</span>
 ，为斩艾事。其外四星，左右肩股也。小三星隅置，曰<span class="kindle-cn-underline">觜觿</span>
 ，为虎首，主葆旅事。其南有四星，曰<span class="kindle-cn-underline">天厕</span>
 。<span class="kindle-cn-underline">厕</span>
 下一星，曰<span class="kindle-cn-underline">天矢</span>
 。<span class="kindle-cn-underline">矢</span>
 黄则吉；青、白、黑，凶。其西有句曲九星，三处罗：一曰<span class="kindle-cn-underline">天旗</span>
 ，二曰<span class="kindle-cn-underline">天苑</span>
 ，三曰<span class="kindle-cn-underline">九游</span>
 。其东有大星曰<span class="kindle-cn-underline">狼</span>
 。<span class="kindle-cn-underline">狼</span>
 角变色，多盗贼。下有四星曰<span class="kindle-cn-underline">弧</span>
 ，直<span class="kindle-cn-underline">狼</span>
 。<span class="kindle-cn-underline">狼</span>
 比地有大星，曰<span class="kindle-cn-underline">南极老人</span>
 。老人见，治安；不见，兵起。常以秋分时候之于南郊。</p>
<p>
<span class="kindle-cn-underline">附耳</span>
 入<span class="kindle-cn-underline">毕</span>
 中，兵起。<br/>
<br/>
</p>
<p>北宫玄武，<span class="kindle-cn-underline">虚</span>
 、<span class="kindle-cn-underline">危</span>
 。<span class="kindle-cn-underline">危</span>
 为盖屋；<span class="kindle-cn-underline">虚</span>
 为哭泣之事。</p>
<p>其南有众星，曰<span class="kindle-cn-underline">羽林天军</span>
 。<span class="kindle-cn-underline">军</span>
 西为<span class="kindle-cn-underline">垒</span>
 ，或曰<span class="kindle-cn-underline">钺</span>
 。旁有一大星为<span class="kindle-cn-underline">北落</span>
 。<a id="page153"></a>
 <span class="kindle-cn-underline">北落</span>
 若微亡，<span class="kindle-cn-underline">军</span>
 星动角益希，及五星犯<span class="kindle-cn-underline">北落</span>
 ，入<span class="kindle-cn-underline">军</span>
 ，军起。<span class="kindle-cn-underline">火</span>
 、<span class="kindle-cn-underline">金</span>
 、<span class="kindle-cn-underline">水</span>
 尤甚：<span class="kindle-cn-underline">火</span>
 ，军忧；<span class="kindle-cn-underline">水</span>
 ，水患；<span class="kindle-cn-underline">木</span>
 、<span class="kindle-cn-underline">土</span>
 ，军吉。<span class="kindle-cn-underline">危</span>
 东六星，两两相比，曰<span class="kindle-cn-underline">司空</span>
 。</p>
<p>
<span class="kindle-cn-underline">营室</span>
 为清庙，曰<span class="kindle-cn-underline">离宫</span>
 、<span class="kindle-cn-underline">阁道</span>
 。汉中四星，曰<span class="kindle-cn-underline">天驷</span>
 。旁一星，曰<span class="kindle-cn-underline">王良</span>
 。<span class="kindle-cn-underline">王良</span>
 策马，车骑满野。旁有八星，绝汉，曰<span class="kindle-cn-underline">天潢</span>
 。<span class="kindle-cn-underline">天潢</span>
 旁，<span class="kindle-cn-underline">江星</span>
 。<span class="kindle-cn-underline">江星</span>
 动，人涉水。</p>
<p>
<span class="kindle-cn-underline">杵</span>
 、<span class="kindle-cn-underline">臼</span>
 四星，在<span class="kindle-cn-underline">危</span>
 南。<span class="kindle-cn-underline">匏瓜</span>
 ，有青黑星守之，鱼盐贵。</p>
<p>
<span class="kindle-cn-underline">南斗</span>
 为庙，其北<span class="kindle-cn-underline">建星</span>
 。<span class="kindle-cn-underline">建星</span>
 者，旗也。<span class="kindle-cn-underline">牵牛</span>
 为牺牲。其北<span class="kindle-cn-underline">河鼓</span>
 。<span class="kindle-cn-underline">河鼓</span>
 大星，上将；左右，左右将。<span class="kindle-cn-underline">婺女</span>
 ，其北<span class="kindle-cn-underline">织女</span>
 。<span class="kindle-cn-underline">织女</span>
 ，天女孙也。<br/>
<br/>
</p>
<p>察日、月之行以揆<span class="kindle-cn-underline">岁星</span>
 顺逆。曰东方木，主春，日甲乙。义失者，罚出<span class="kindle-cn-underline">岁星</span>
 。<span class="kindle-cn-underline">岁星</span>
 赢缩，以其舍命国。所在国不可伐，可以罚人。其趋舍而前曰赢，退舍日缩。赢，其国有兵不复；缩，其国有忧，将亡，国倾败。其所在，五星皆从而聚于一舍，其下之国可以义致天下。</p>
<p>以摄提格岁：岁阴左行在寅，<span class="kindle-cn-underline">岁星</span>
 右转居丑。正月，与<span class="kindle-cn-underline">斗</span>
 、<span class="kindle-cn-underline">牵牛</span>
 晨出东方，名曰监德。色苍苍有光。其失次，有应见<span class="kindle-cn-underline">柳</span>
 。岁早，水；晚，旱。</p>
<p>
<span class="kindle-cn-underline">岁星</span>
 出，东行十二度，百日而止，反逆行；逆行八度，百日，复东行。岁行三十度十六分度之七，率日行十二分度之一，十二岁而周天。出常东方，以晨；入于西方，用昏。</p>
<p>单阏岁：岁阴在卯，星居子。以二月与<span class="kindle-cn-underline">婺女</span>
 、<span class="kindle-cn-underline">虚</span>
 、<span class="kindle-cn-underline">危</span>
 晨出，曰降入。大有光。其失次，有应见<span class="kindle-cn-underline">张</span>
 。其岁大水。</p>
<p>执徐岁：岁阴在辰，星居亥。以三月与<span class="kindle-cn-underline">营室</span>
 、<span class="kindle-cn-underline">东壁</span>
 晨出，曰青章。青青甚章。其失次，有应见<span class="kindle-cn-underline">轸</span>
 。岁早，旱；晚，水。</p>
<p>大荒骆岁：岁阴在巳，星居戌。以四月与<span class="kindle-cn-underline">奎</span>
 、<span class="kindle-cn-underline">娄</span>
 晨出，曰跰踵。熊熊赤色，有光。其失次，有应见<span class="kindle-cn-underline">亢</span>
 。</p>
<p>敦牂岁：岁阴在午，星居酉。以五月与<span class="kindle-cn-underline">胃</span>
 、<span class="kindle-cn-underline">昴</span>
 、<span class="kindle-cn-underline">毕</span>
 晨出，曰开明。炎炎有光。偃兵；唯利公王，不利治兵。其失次，有应见<span class="kindle-cn-underline">房</span>
 。岁早，旱；晚，水。</p>
<p>叶洽岁：岁阴在未，星居申。以六月与<span class="kindle-cn-underline">觜觿</span>
 、<span class="kindle-cn-underline">参</span>
 晨出，曰长列。昭昭有光。利行兵。其失次，有应见<span class="kindle-cn-underline">箕</span>
 。</p>
<p>涒滩岁：岁阴在申，星居未。以七月与<span class="kindle-cn-underline">东井</span>
 、<span class="kindle-cn-underline">舆鬼</span>
 晨出，曰大音。昭昭白。其失次，有应见<span class="kindle-cn-underline">牵牛</span>
 。</p>
<p>作鄂岁：岁阴在酉，星居午。以八月与<span class="kindle-cn-underline">柳</span>
 、<span class="kindle-cn-underline">七星</span>
 、<span class="kindle-cn-underline">张</span>
 晨出，曰长王。作作有芒。国其昌，熟谷。其失次，有应见<span class="kindle-cn-underline">危</span>
 。有旱而昌，有女丧，民疾。</p>
<p>阉茂岁：岁阴在戌，星居巳。以九月与<span class="kindle-cn-underline">翼</span>
 、<span class="kindle-cn-underline">轸</span>
 晨出，曰天睢。白色大<a id="page154"></a>
 明。其失次，有应见<span class="kindle-cn-underline">东壁</span>
 。岁水，女丧。</p>
<p>大渊献岁：岁阴在亥，星居辰。以十月与<span class="kindle-cn-underline">角</span>
 、<span class="kindle-cn-underline">亢</span>
 晨出，曰大章。苍苍然，星若跃而阴出旦，是谓“正平”。起师旅，其率必武；其国有德，将有四海。其失次，有应见<span class="kindle-cn-underline">娄</span>
 。</p>
<p>困敦岁：岁阴在子，星居卯。以十一月与<span class="kindle-cn-underline">氐</span>
 、<span class="kindle-cn-underline">房</span>
 、<span class="kindle-cn-underline">心</span>
 晨出，曰天泉。玄色甚明。江池其昌，不利起兵。其失次，有应见<span class="kindle-cn-underline">昴</span>
 。</p>
<p>赤奋若岁：岁阴在丑，星居寅。以十二月与<span class="kindle-cn-underline">尾</span>
 、<span class="kindle-cn-underline">箕</span>
 晨出，曰天皓。黫然黑色甚明。其失次，有应见<span class="kindle-cn-underline">参</span>
 。</p>
<p>当居不居，居之又左右摇，未当去去之，与他星会，其国凶。所居久，国有德厚。其角动，乍小乍大，若色数变，人主有忧。</p>
<p>其失次舍以下，进而东北，三月生天棓，长四丈，末兑。进而东南，三月生彗星，长二丈，类彗。退而西北，三月生天欃，长四丈，末兑。退而西南，三月生天枪，长数丈，两头兑。谨视其所见之国，不可举事用兵。其出如浮如沉，其国有土功；如沉如浮，其野亡。色赤而有角，其所居国昌。迎角而战者，不胜。星色赤黄而沉，所居野大穰。色青白而赤灰，所居野有忧。<span class="kindle-cn-underline">岁星</span>
 入月，其野有逐相；与<span class="kindle-cn-underline">太白</span>
 斗，其野有破军。</p>
<p>
<span class="kindle-cn-underline">岁星</span>
 一曰<span class="kindle-cn-underline">摄提</span>
 ，曰<span class="kindle-cn-underline">重华</span>
 ，曰<span class="kindle-cn-underline">应星</span>
 ，曰<span class="kindle-cn-underline">纪星</span>
 。<span class="kindle-cn-underline">营室</span>
 为清庙，<span class="kindle-cn-underline">岁星</span>
 庙也。<br/>
<br/>
</p>
<p>察刚气以处<span class="kindle-cn-underline">荧惑</span>
 。曰南方火，主夏，日丙、丁。礼失，罚出<span class="kindle-cn-underline">荧惑</span>
 ，<span class="kindle-cn-underline">荧惑</span>
 失行是也。出则有兵，入则兵散。以其舍命国。<span class="kindle-cn-underline">荧惑</span>
 为勃乱，残贼、疾、丧、饥、兵。反道二舍以上，居之，三月有殃，五月受兵，七月半亡地，九月太半亡地。因与俱出入，国绝祀。居之，殃还至，虽大当小；久而至，当小反大。其南为丈夫丧，北为女子丧。若角动绕环之，及乍前乍后，左右，殃益大。与他星斗，光相逮，为害；不相逮，不害。五星皆从而聚于一舍，其下国可以礼致天下。</p>
<p>法，出东行十六舍而止；逆行二舍；六旬，复东行，自所止数十舍，十月而入西方；伏行五月，出东方。其出西方曰“反明”，主命者恶之。东行急，一日行一度半。</p>
<p>其行东、西、南、北疾也。兵各聚其下；用战，顺之胜，逆之败。<span class="kindle-cn-underline">荧惑</span>
 从<span class="kindle-cn-underline">太白</span>
 ，军忧；离之，军却。出<span class="kindle-cn-underline">太白</span>
 阴，有分军；行其阳，有偏将战。当其行，<span class="kindle-cn-underline">太白</span>
 逮之，破军杀将。其入守犯<span class="kindle-cn-underline">太微</span>
 、<span class="kindle-cn-underline">轩辕</span>
 、<span class="kindle-cn-underline">营室</span>
 ，主命恶之。<span class="kindle-cn-underline">心</span>
 为明堂，<span class="kindle-cn-underline">荧惑</span>
 庙也。谨候此。</p>
<p><a id="page155"></a>
 历<span class="kindle-cn-underline">斗</span>
 之会以定<span class="kindle-cn-underline">填星</span>
 之位。曰中央土，主季夏，日戊、己，黄帝，主德，女主象也。岁填一宿，其所居国吉。未当居而居，若已去而复还，还居之，其国得土，不乃得女。若当居而不居，既已居之，又西东去，其国失土，不乃失女，不可举事用兵。其居久，其国福厚；易，福薄。</p>
<p>其一名曰<span class="kindle-cn-underline">地侯</span>
 ，主岁。岁行十三度百十二分度之五，日行二十八分度之一，二十八岁周天。其所居，五星皆从而聚于一舍，其下之国，可以重致天下。礼、德、义、杀、刑尽失，而<span class="kindle-cn-underline">填星</span>
 乃为之动摇。</p>
<p>赢，为王不宁；其缩，有军不复。<span class="kindle-cn-underline">填星</span>
 ，其色黄，九芒，音曰黄钟宫。其失次上二三宿曰赢，有主命不成，不乃大水。失次下二三宿曰缩，有后戚，其岁不复，不乃天裂若地动。</p>
<p>
<span class="kindle-cn-underline">斗</span>
 为文太室，<span class="kindle-cn-underline">填星</span>
 庙，天子之星也。<br/>
<br/>
</p>
<p>
<span class="kindle-cn-underline">木星</span>
 与<span class="kindle-cn-underline">土</span>
 合，为内乱，饥，主勿用战，败；<span class="kindle-cn-underline">水</span>
 则变谋而更事；<span class="kindle-cn-underline">火</span>
 为旱；<span class="kindle-cn-underline">金</span>
 为白衣会若水。<span class="kindle-cn-underline">金</span>
 在南曰牝牡，年谷熟。<span class="kindle-cn-underline">金</span>
 在北，岁偏无。<span class="kindle-cn-underline">火</span>
 与<span class="kindle-cn-underline">水</span>
 合为焠，与<span class="kindle-cn-underline">金</span>
 合为铄，为丧，皆不可举事，用兵大败。<span class="kindle-cn-underline">土</span>
 为忧，主孽卿；大饥，战败，为北军，军困，举事大败。<span class="kindle-cn-underline">土</span>
 与<span class="kindle-cn-underline">水</span>
 合，穰而拥阏，有覆军，其国不可举事。出，亡地；入，得地。<span class="kindle-cn-underline">金</span>
 为疾，为内兵，亡地。三星若合，其宿地国外内有兵与丧，改立公王。四星合，兵丧并起，君子忧，小人流。五星合，是为易行，有德，受庆，改立大人，掩有四方，子孙蕃昌；无德，受殃若亡。五星皆大，其事亦大；皆小，事亦小。</p>
<p>蚤出者为赢，赢者为客。晚出者为缩，缩者为主人。必有天应见于杓星。同舍为合。相陵为斗，七寸以内必之矣。</p>
<p>五星色白圜，为丧旱；赤圜，则中不平，为兵；青圜，为忧水；黑圜，为疾，多死；黄圜，则吉。赤角犯我城，黄角地之争，白角哭泣之声，青角有兵忧，黑角则水。意，行穷兵之所终。五星同色，天下偃兵，百姓宁昌。春风秋雨，冬寒夏暑，动摇常以此。</p>
<p>
<span class="kindle-cn-underline">填星</span>
 出百二十日而逆西行，西行百二十日反东行。见三百三十日而入，入三十日复出东方。<span class="kindle-cn-underline">太岁</span>
 在甲寅，<span class="kindle-cn-underline">镇星</span>
 在<span class="kindle-cn-underline">东壁</span>
 ，故在<span class="kindle-cn-underline">营室</span>
 。<br/>
<br/>
</p>
<p>察<span class="kindle-cn-underline">日</span>
 行以处位<span class="kindle-cn-underline">太白</span>
 。曰西方，秋，日庚、辛，主杀。杀失者，罚出<span class="kindle-cn-underline">太白</span>
 。<span class="kindle-cn-underline">太白</span>
 失行，以其舍命国。其出行十八舍二百四十日而入。入东方，伏行十一舍百三十日；其入西方，伏行三舍十六日而出。当出不出，当入不入，是谓失舍，不有破军，必有国君之篡。</p>
<p><a id="page156"></a>
 其纪上元，以摄提格之岁，与<span class="kindle-cn-underline">营室</span>
 晨出东方，至<span class="kindle-cn-underline">角</span>
 而入，与<span class="kindle-cn-underline">营室</span>
 夕出西方，至<span class="kindle-cn-underline">角</span>
 而入；与<span class="kindle-cn-underline">角</span>
 晨出，入<span class="kindle-cn-underline">毕</span>
 ；与<span class="kindle-cn-underline">角</span>
 夕出，入<span class="kindle-cn-underline">毕</span>
 ；与<span class="kindle-cn-underline">毕</span>
 晨出，入<span class="kindle-cn-underline">箕</span>
 ；与<span class="kindle-cn-underline">毕</span>
 夕出，入<span class="kindle-cn-underline">箕</span>
 ；与<span class="kindle-cn-underline">箕</span>
 晨出，入<span class="kindle-cn-underline">柳</span>
 ；与<span class="kindle-cn-underline">箕</span>
 夕出，入<span class="kindle-cn-underline">柳</span>
 ；与<span class="kindle-cn-underline">柳</span>
 晨出，入<span class="kindle-cn-underline">营室</span>
 ；与<span class="kindle-cn-underline">柳</span>
 夕出，入<span class="kindle-cn-underline">营室</span>
 。凡出入东西各五，为八岁，二百二十日，复与<span class="kindle-cn-underline">营室</span>
 晨出东方。其大率，岁一周天。其始出东方，行迟，率日半度，一百二十日，必逆行一二舍；上极而反，东行，行日一度半，一百二十日入。其庳，近日，曰明星，柔；高，远日，曰大嚣，刚。其始出西方，行疾，率日一度半，百二十日；上极而行迟，日半度，百二十日，旦入，必逆行一二舍而入。其庳，近日，曰大白，柔；高，远日，曰大相，刚。出以辰、戌，入以丑、未。</p>
<p>当出不出，未当入而入，天下偃兵，兵在外，入。未当出而出，当入而不入，天下起兵，有破国。其当期出也，其国昌。其出东为东，入东为北方；出西为西，入西为南方。所居久，其乡利；易，其乡凶。</p>
<p>出西至东，正西国吉。出东至西，正东国吉。其出不经天；经天，天下革政。</p>
<p>小以角动，兵起。始出大，后小，兵弱；出小，后大，兵强。出高，用兵深吉，浅凶；庳，浅吉，深凶。日方南<span class="kindle-cn-underline">金</span>
 居其南，日方北<span class="kindle-cn-underline">金</span>
 居其北，曰赢，侯王不宁，用兵进吉退凶。日方南<span class="kindle-cn-underline">金</span>
 居其北，日方北<span class="kindle-cn-underline">金</span>
 居其南，曰缩，侯王有忧，用兵退吉进凶。用兵象<span class="kindle-cn-underline">太白</span>
 ：<span class="kindle-cn-underline">太白</span>
 行疾，疾行；迟，迟行。角，敢战。动摇躁，躁。圜以静，静。顺角所指，吉；反之，皆凶。出则出兵，入则入兵。赤角，有战；白角，有丧；黑圜角，忧，有水事；青圜小角，忧，有木事；黄圜和角，有土事，有年。其已出三日而复，有微入，入三日乃复盛出，是谓耎，其下国有军败将北。其已入三日又复微出，出三日而复盛入，其下国有忧；师有粮食兵革，遗人用之；卒虽众，将为人虏。其出西失行，外国败；其出东失行，中国败。其色大圜黄滜，可为好事；其圜大赤，兵盛不战。</p>
<p>
<span class="kindle-cn-underline">太白</span>
 白，比<span class="kindle-cn-underline">狼</span>
 ；赤，比<span class="kindle-cn-underline">心</span>
 ；黄，比<span class="kindle-cn-underline">参</span>
 左肩；苍，比<span class="kindle-cn-underline">参</span>
 右肩；黑，比<span class="kindle-cn-underline">奎</span>
 大星。五星皆从<span class="kindle-cn-underline">太白</span>
 而聚乎一舍，其下之国可以兵从天下。居实，有得也；居虚，无得也。行胜色，色胜位，有位胜无位，有色胜无色，行得尽胜之。出而留桑榆间，疾其下国。上而疾，未尽其日，过参天，疾其对国。上复下，下复上，有反将。其入月，将僇。<span class="kindle-cn-underline">金</span>
 、<span class="kindle-cn-underline">木</span>
 星合，光，其下战不合，兵虽起而不斗；合相毁，野有破军。出西方，昏而出阴，阴兵强；暮食出，小弱；夜半出，中弱；鸡鸣出，大弱：是谓阴陷于阳。其在东方，乘明而出阳，阳兵之强；鸡鸣出，小弱；夜半出，中弱；昏出，大弱：是谓阳陷于阴。<span class="kindle-cn-underline">太白</span>
 伏也，以出兵，兵有殃。其出卯南，南胜北方；出卯北，北胜南方；正在卯，东国利。出酉北，<a id="page157"></a>
 北胜南方；出酉南，南胜北方；正在酉，西国胜。</p>
<p>其与列星相犯，小战；五星，大战。其相犯，<span class="kindle-cn-underline">太白</span>
 出其南，南国败；出其北，北国败。行疾，武；不行，文。色白五芒，出蚤为月蚀，晚为天夭及彗星，将发其国。出东为德，举事左之迎之，吉。出西为刑，举事右之背之，吉。反之皆凶。<span class="kindle-cn-underline">太白</span>
 光见景，战胜。昼见而经天，是谓争明，强国弱，小国强，女主昌。</p>
<p>
<span class="kindle-cn-underline">亢</span>
 为疏庙，<span class="kindle-cn-underline">太白</span>
 庙也。<span class="kindle-cn-underline">太白</span>
 ，大臣也，其号上公。其他名<span class="kindle-cn-underline">殷星</span>
 、<span class="kindle-cn-underline">太正</span>
 、<span class="kindle-cn-underline">营星</span>
 、<span class="kindle-cn-underline">观星</span>
 、<span class="kindle-cn-underline">宫星</span>
 、<span class="kindle-cn-underline">明星</span>
 、<span class="kindle-cn-underline">大衰</span>
 、<span class="kindle-cn-underline">大泽</span>
 、<span class="kindle-cn-underline">终星</span>
 、<span class="kindle-cn-underline">大相</span>
 、<span class="kindle-cn-underline">天浩</span>
 、<span class="kindle-cn-underline">序星</span>
 、<span class="kindle-cn-underline">月纬</span>
 。大司马位谨候此。<br/>
<br/>
</p>
<p>察日辰之会，以治<span class="kindle-cn-underline">辰星</span>
 之位。曰北方水，太阴之精，主冬，日壬、癸。刑失者，罚出<span class="kindle-cn-underline">辰星</span>
 ，以其宿命国。</p>
<p>是正四时：仲春春分，夕出郊<span class="kindle-cn-underline">奎</span>
 、<span class="kindle-cn-underline">娄</span>
 、<span class="kindle-cn-underline">胃</span>
 东五舍，为<span class="kindle-cn-underline">齐</span>
 ；仲夏夏至，夕出郊<span class="kindle-cn-underline">东井</span>
 、<span class="kindle-cn-underline">舆鬼</span>
 、<span class="kindle-cn-underline">柳</span>
 东七舍，为<span class="kindle-cn-underline">楚</span>
 ；仲秋秋分，夕出郊<span class="kindle-cn-underline">角</span>
 、<span class="kindle-cn-underline">亢</span>
 、<span class="kindle-cn-underline">氐</span>
 、<span class="kindle-cn-underline">房</span>
 东四舍，为<span class="kindle-cn-underline">汉</span>
 ；仲冬冬至，晨出郊东方，与<span class="kindle-cn-underline">尾</span>
 、<span class="kindle-cn-underline">箕</span>
 、<span class="kindle-cn-underline">斗</span>
 、<span class="kindle-cn-underline">牵牛</span>
 俱西，为中国。其出入常以辰、戌、丑、未。</p>
<p>其蚤，为月蚀；晚，为彗星及天夭。其时宜效不效为失，追兵在外不战。一时不出，其时不和；四时不出，天下大饥。其当效而出也，色白为旱，黄为五谷熟，赤为兵，黑为水。出东方，大而白，有兵于外，解。常在东方，其赤，中国胜；其西而赤，外国利。无兵于外而赤，兵起。其与<span class="kindle-cn-underline">太白</span>
 俱出东方，皆赤而角，外国大败，中国胜；其与<span class="kindle-cn-underline">太白</span>
 俱出西方，皆赤而角，外国利。五星分天之中，积于东方，中国利；积于西方，外国用兵者利。五星皆从<span class="kindle-cn-underline">辰星</span>
 而聚于一舍，其所舍之国可以法致天下。<span class="kindle-cn-underline">辰星</span>
 不出，<span class="kindle-cn-underline">太白</span>
 为客；其出，<span class="kindle-cn-underline">太白</span>
 为主。出而与<span class="kindle-cn-underline">太白</span>
 不相从，野虽有军，不战。出东方，<span class="kindle-cn-underline">太白</span>
 出西方；若出西方，<span class="kindle-cn-underline">太白</span>
 出东方，为格，野虽有兵不战。失其时而出，为当寒反温，当温反寒。当出不出，是谓击卒，兵大起。其入<span class="kindle-cn-underline">太白</span>
 中而上出，破军杀将，客军胜；下出，客亡地。<span class="kindle-cn-underline">辰星</span>
 来抵<span class="kindle-cn-underline">太白</span>
 ，<span class="kindle-cn-underline">太白</span>
 不去，将死。正旗上出，破军杀将，客胜；下出，客亡地。视旗所指，以命破军。其绕环<span class="kindle-cn-underline">太白</span>
 ，若与斗，大战，客胜。<span class="kindle-cn-underline">兔</span>
 过<span class="kindle-cn-underline">太白</span>
 ，间可械剑，小战，客胜。<span class="kindle-cn-underline">兔</span>
 居<span class="kindle-cn-underline">太白</span>
 前，军罢；出<span class="kindle-cn-underline">太白</span>
 左，小战；摩<span class="kindle-cn-underline">太白</span>
 ，有数万人战，主人吏死；出<span class="kindle-cn-underline">太白</span>
 右，去三尺，军急约战。青角，兵忧；黑角，水。赤行穷兵之所终。</p>
<p>
<span class="kindle-cn-underline">兔</span>
 七命，曰<span class="kindle-cn-underline">小正</span>
 、<span class="kindle-cn-underline">辰星</span>
 、<span class="kindle-cn-underline">天欃</span>
 、<span class="kindle-cn-underline">安周星</span>
 、<span class="kindle-cn-underline">细爽</span>
 、<span class="kindle-cn-underline">能星</span>
 、<span class="kindle-cn-underline">钩星</span>
 。其色黄而小，出而易处，天下之文变而不善矣。<span class="kindle-cn-underline">兔</span>
 五色，青圜忧，白圜丧，赤圜中不平，<a id="page158"></a>
 黑圜吉。赤角犯我城，黄角地之争，白角号泣之声。</p>
<p>其出东方，行四舍四十八日，其数二十日，而反入于东方；其出西方，行四舍四十八日，其数二十日，而反入于西方。其一候之<span class="kindle-cn-underline">营室</span>
 、<span class="kindle-cn-underline">角</span>
 、<span class="kindle-cn-underline">毕</span>
 、<span class="kindle-cn-underline">箕</span>
 、<span class="kindle-cn-underline">柳</span>
 。出<span class="kindle-cn-underline">房</span>
 、<span class="kindle-cn-underline">心</span>
 间，地动。</p>
<p>
<span class="kindle-cn-underline">辰星</span>
 之色：春，青黄；夏，赤白；秋，青白，而岁熟；冬，黄而不明。即变其色，其时不昌。春不见，大风，秋则不实。夏不见，有六十日之旱，月蚀。秋不见，有兵，春则不生。冬不见，阴雨六十日，有流邑，夏则不长。<br/>
<br/>
</p>
<p>
<span class="kindle-cn-underline">角</span>
 、<span class="kindle-cn-underline">亢</span>
 、<span class="kindle-cn-underline">氐</span>
 ，<span class="kindle-cn-underline">兖州</span>
 。<span class="kindle-cn-underline">房</span>
 、<span class="kindle-cn-underline">心</span>
 ，<span class="kindle-cn-underline">豫州</span>
 。<span class="kindle-cn-underline">尾</span>
 、<span class="kindle-cn-underline">箕</span>
 ，<span class="kindle-cn-underline">幽州</span>
 。<span class="kindle-cn-underline">斗</span>
 ，<span class="kindle-cn-underline">江</span>
 、<span class="kindle-cn-underline">湖</span>
 。<span class="kindle-cn-underline">牵牛</span>
 、<span class="kindle-cn-underline">婺女</span>
 ，<span class="kindle-cn-underline">杨州</span>
 。<span class="kindle-cn-underline">虚</span>
 、<span class="kindle-cn-underline">危</span>
 ，<span class="kindle-cn-underline">青州</span>
 。<span class="kindle-cn-underline">营室</span>
 至<span class="kindle-cn-underline">东壁</span>
 ，<span class="kindle-cn-underline">并州</span>
 。<span class="kindle-cn-underline">奎</span>
 、<span class="kindle-cn-underline">娄</span>
 、<span class="kindle-cn-underline">胃</span>
 ，<span class="kindle-cn-underline">徐州</span>
 。<span class="kindle-cn-underline">昴</span>
 、<span class="kindle-cn-underline">毕</span>
 ，<span class="kindle-cn-underline">冀州</span>
 。<span class="kindle-cn-underline">觜觿</span>
 、<span class="kindle-cn-underline">参</span>
 ，<span class="kindle-cn-underline">益州</span>
 。<span class="kindle-cn-underline">东井</span>
 、<span class="kindle-cn-underline">舆鬼</span>
 ，<span class="kindle-cn-underline">雍州</span>
 。<span class="kindle-cn-underline">柳</span>
 、<span class="kindle-cn-underline">七星</span>
 、<span class="kindle-cn-underline">张</span>
 ，<span class="kindle-cn-underline">三河</span>
 。<span class="kindle-cn-underline">翼</span>
 、<span class="kindle-cn-underline">轸</span>
 ，<span class="kindle-cn-underline">荆州</span>
 。</p>
<p>
<span class="kindle-cn-underline">七星</span>
 为员官，<span class="kindle-cn-underline">辰星</span>
 庙，蛮夷星也。<br/>
<br/>
</p>
<p>两军相当，日晕；晕等，力钧；厚长大，有胜；薄短小，无胜。重抱大破无。抱为和，背为不和，为分离相去。直为自立，立侯王；破军杀将。负且戴，有喜。围在中，中胜；在外，外胜。青外赤中，以和相去；赤外青中，以恶相去。气晕先至而后去，居军胜。先至先去，前利后病；后至后去，前病后利；后至先去，前后皆病，居军不胜。见而去，其发疾，虽胜无功。见半日以上，功大。白虹屈短，上下兑，有者下大流血。日晕制胜，近期三十日，远期六十日。</p>
<p>其食，食所不利；复生，生所利；而食益尽，为主位。以其直及日所宿，加以日时，用命其国也。<br/>
<br/>
</p>
<p>月行中道，安宁和平。阴间，多水，阴事。外北三尺，阴星。北三尺，太阴，大水，兵。阳间，骄恣。阳星，多暴狱。太阳，大旱丧也。<span class="kindle-cn-underline">角</span>
 、<span class="kindle-cn-underline">天门</span>
 ，十月为四月，十一月为五月，十二月为六月，水发，近三尺，远五尺。犯四辅，辅臣诛。行<span class="kindle-cn-underline">南北河</span>
 ，以阴阳言，旱水兵丧。</p>
<p>月蚀<span class="kindle-cn-underline">岁星</span>
 ，其宿地，饥若亡。<span class="kindle-cn-underline">荧惑</span>
 也乱，<span class="kindle-cn-underline">填星</span>
 也下犯上，<span class="kindle-cn-underline">太白</span>
 也强国以战败，<span class="kindle-cn-underline">辰星</span>
 也女乱。蚀<span class="kindle-cn-underline">大角</span>
 ，主命者恶之；<span class="kindle-cn-underline">心</span>
 ，则为内贼乱也；列星，其宿地忧。</p>
<p>月食始日，五月者六，六月者五，五月复六，六月者一，而五月者五，凡百一十三月而复始。故月蚀，常也；日蚀，为不臧也。甲、乙，四海之外，日月不占。丙、丁，<span class="kindle-cn-underline">江</span>
 、<span class="kindle-cn-underline">淮</span>
 、海<span class="kindle-cn-underline">岱</span>
 也。戊、己，<span class="kindle-cn-underline">中州</span>
 、<span class="kindle-cn-underline">河</span>
 、<span class="kindle-cn-underline">济</span>
 也。庚、辛，<span class="kindle-cn-underline">华山</span>
 以<a id="page159"></a>
 西。壬、癸，<span class="kindle-cn-underline">恒山</span>
 以北。日蚀，国君；月蚀，将相当之。</p>
<p>国皇星，大而赤，状类<span class="kindle-cn-underline">南极</span>
 。所出，其下起兵，兵强；其冲不利。</p>
<p>昭明星，大而白，无角，乍上乍下。所出国，起兵，多变。</p>
<p>五残星，出正东东方之野。其星状类<span class="kindle-cn-underline">辰星</span>
 ，去地可六丈。</p>
<p>大贼星，出正南南方之野。星去地可六丈，大而赤，数动，有光。</p>
<p>司危星，出正西西方之野。星去地可六丈，大而白，类<span class="kindle-cn-underline">太白</span>
 。</p>
<p>狱汉星，出正北北方之野。星去地可六丈，大而赤，数动，察之中青。此四野星所出，出非其方，其下有兵，冲不利。</p>
<p>四填星，所出四隅，去地可四丈。</p>
<p>地维咸光，亦出四隅，去地可三丈，若月始出。所见，下有乱；乱者亡，有德者昌。</p>
<p>烛星，状如<span class="kindle-cn-underline">太白</span>
 ，其出也不行。见则灭。所烛者，城邑乱。</p>
<p>如星非星，如云非云，命曰归邪。归邪出，必有归国者。</p>
<p>星者，金之散气，其本曰火。星众，国吉；少则凶。</p>
<p>汉者，亦金之散气，其本曰水。汉，星多，多水，少则旱，其大经也。</p>
<p>天鼓，有音如雷非雷，音在地而下及地。其所往者，兵发其下。</p>
<p>天狗，状如大奔星，有声，其下止地，类狗。所堕及，望之如火光炎炎冲天。其下圜如数顷田处，上兑者则有黄色，千里破军杀将。</p>
<p>
<span class="kindle-cn-underline">格泽星</span>
 者，如炎火之状。黄白，起地而上。下大，上兑。其见也，不种而获；不有土功，必有大害。</p>
<p>
<span class="kindle-cn-underline">蚩尤</span>
 之旗，类彗而后曲，象旗。见则王者征伐四方。</p>
<p>旬始，出于<span class="kindle-cn-underline">北斗</span>
 旁，状如雄鸡。其怒，青黑，象伏鳖。</p>
<p>枉矢，类大流星，蛇行而仓黑，望之如有毛羽然。</p>
<p>长庚，如一匹布著天。此星见，兵起。</p>
<p>星坠至地，则石也。<span class="kindle-cn-underline">河</span>
 、<span class="kindle-cn-underline">济</span>
 之间，时有坠星。</p>
<p>天精而见景星。景星者，德星也。其状无常，常出于有道之国。<br/>
<br/>
</p>
<p>凡望云气，仰而望之，三四百里；平望，在桑榆上，千馀二千里；登高而望之，下属地者三千里。云气有兽居上者，胜。</p>
<p>自<span class="kindle-cn-underline">华</span>
 以南，气下黑上赤。<span class="kindle-cn-underline">嵩高</span>
 、<span class="kindle-cn-underline">三河</span>
 之郊，气正赤。<span class="kindle-cn-underline">恒山</span>
 之北，气下黑上青。<span class="kindle-cn-underline">勃</span>
 、<span class="kindle-cn-underline">碣</span>
 、海、<span class="kindle-cn-underline">岱</span>
 之间，气皆黑。<span class="kindle-cn-underline">江</span>
 、<span class="kindle-cn-underline">淮</span>
 之间，气皆白。</p>
<p>徒气白。土功气黄。车气乍高乍下，往往而聚。骑气卑而布。卒气抟。前卑而后高者，疾；前方而后高者，兑；后兑而卑者，却。其气平者其<a id="page160"></a>
 行徐。前高而后卑者，不止而反。气相遇者，卑胜高，兑胜方。气来卑而循车通者，不过三四日，去之五六里见。气来高七八尺者，不过五六日，去之十馀里见。气来高丈馀二丈者，不过三四十日，去之五六十里见。</p>
<p>稍云精白者，其将悍，其士怯。其大根而前绝远者，当战。青白，其前低者，战胜；其前赤而仰者，战不胜。阵云如立垣。杼云类杼。轴云抟两端兑。杓云如绳者，居前亘天，其半半天。其蛪者类阙旗故。钩云句曲。诸此云见，以五色合占。而泽抟密，其见动人，乃有占；兵必起，合斗其直。</p>
<p>
<span class="kindle-cn-underline">王朔</span>
 所候，决于日旁。日旁云气，人主象。皆如其形以占。</p>
<p>故北夷之气如群畜穹闾，<span class="kindle-cn-underline">南夷</span>
 之气类舟船幡旗。大水处，败军场，破国之虚，下有积钱，金宝之上，皆有气，不可不察。海旁娠气象楼台；广野气成宫阙然。云气各象其山川人民所聚积。</p>
<p>故候息耗者，入国邑，视封疆田畴之正治，城郭室屋门户之润泽，次至车服畜产精华。实息者，吉；虚耗者，凶。</p>
<p>若烟非烟，若云非云，郁郁纷纷，萧索轮囷，是谓卿云。卿云，喜气也。若雾非雾，衣冠而不濡，见则其域被甲而趋。</p>
<p>夫雷电、虾虹、辟历、夜明者，阳气之动者也，春夏则发，秋冬则藏，故候者无不司之。</p>
<p>天开县物，地动坼绝。山崩及徙，川塞谿垘；水澹地长，泽竭见象。城郭门闾，闺臬槁枯；宫庙邸第，人民所次。谣俗车服，观民饮食。五谷草木，观其所属。仓府厩库，四通之路。六畜禽兽，所产去就；鱼鳖鸟鼠，观其所处。鬼哭若呼，其人逢俉。化言，诚然。<br/>
<br/>
</p>
<p>凡候岁美恶，谨候岁始。岁始或冬至日，产气始萌。腊明日，人众卒岁，一会饮食，发阳气，故曰初岁。正月旦，王者岁首；立春日，四时之始也。四始者，候之日。</p>
<p>而<span class="kindle-cn-underline">汉魏鲜</span>
 集腊明正月旦决八风。风从南方来，大旱；西南，小旱；西方，有兵；西北，戎菽为，小雨，趣兵；北方，为中岁；东北，为上岁；东方，大水；东南，民有疾疫，岁恶。故八风各与其冲对，课多者为胜。多胜少，久胜亟，疾胜徐。旦至食，为麦；食至日呋，为稷；昳至铺，为黍；铺至下铺，为菽；下铺至日入，为麻。欲终日有云，有风，有日。日当其时者，深而多实；无云有风日，当其时，浅而多实；有云风，无日，当其时，深而少实；有日，无云，不风，当其时者稼有败。如食顷，小败；熟五斗米顷，大败。则风复起，有云，其稼复起。各以其时用云色占种所宜。其雨雪若寒，岁恶。</p>
<p><a id="page161"></a>
 是日光明，听都邑人民之声。声宫，则岁善，吉；商，则有兵；徵，旱；羽，水；角，岁恶。</p>
<p>或从正月旦比数雨。率日食一升，至七升而极；过之，不占。数至十二日，日直其月，占水旱。为其环域千里内占，则为天下候，竟正月。月所离列宿，日、风、云，占其国。然必察<span class="kindle-cn-underline">太岁</span>
 所在。在<span class="kindle-cn-underline">金</span>
 ，穰；<span class="kindle-cn-underline">水</span>
 ，毁；<span class="kindle-cn-underline">木</span>
 ，饥；<span class="kindle-cn-underline">火</span>
 ，旱。此其大经也。</p>
<p>正月上甲，风从东方，宜蚕；风从西方，若旦黄云，恶。</p>
<p>冬至短极，县土炭，炭动，鹿解角，兰根出，泉水跃，略以知日至，要决晷景。<span class="kindle-cn-underline">岁星</span>
 所在，五谷逢昌。其对为冲，岁乃有殃。<br/>
<br/>
</p>
<p>
<span class="kindle-cn-underline">太史公</span>
 曰：自初生民以来，世主曷尝不历日月星辰？及至五家、三代，绍而明之，内冠带，外夷狄，分中国为十有二州，仰则观象于天，俯则法类于地。天则有日月，地则有阴阳。天有五星，地有五行。天则有列宿，地则有州域。三光者，阴阳之精，气本在地，而圣人统理之。</p>
<p>
<span class="kindle-cn-underline">幽厉</span>
 以往，尚矣。所见天变，皆国殊窟穴，家占物怪，以合时应，其文图籍机祥不法。是以<span class="kindle-cn-underline">孔子</span>
 论六经，纪异而说不书。至天道命，不传；传其人，不待告；告非其人，虽言不著。</p>
<p>昔之传天数者：<span class="kindle-cn-underline">高辛</span>
 之前，<span class="kindle-cn-underline">重</span>
 、<span class="kindle-cn-underline">黎</span>
 ；于<span class="kindle-cn-underline">唐</span>
 、<span class="kindle-cn-underline">虞</span>
 ，<span class="kindle-cn-underline">羲</span>
 、<span class="kindle-cn-underline">和</span>
 ；<span class="kindle-cn-underline">有夏</span>
 ，<span class="kindle-cn-underline">昆吾</span>
 ；<span class="kindle-cn-underline">殷商</span>
 ，<span class="kindle-cn-underline">巫咸</span>
 ；<span class="kindle-cn-underline">周室</span>
 ，<span class="kindle-cn-underline">史佚</span>
 、<span class="kindle-cn-underline">苌弘</span>
 ；于<span class="kindle-cn-underline">宋</span>
 ，<span class="kindle-cn-underline">子韦</span>
 ；<span class="kindle-cn-underline">郑</span>
 则<span class="kindle-cn-underline">裨灶</span>
 ；在<span class="kindle-cn-underline">齐</span>
 ，<span class="kindle-cn-underline">甘公</span>
 ；<span class="kindle-cn-underline">楚</span>
 ，<span class="kindle-cn-underline">唐眛</span>
 ；<span class="kindle-cn-underline">赵</span>
 ，<span class="kindle-cn-underline">尹皋</span>
 ；<span class="kindle-cn-underline">魏</span>
 ，<span class="kindle-cn-underline">石申</span>
 。</p>
<p>夫天运，三十岁一小变，百年中变，五百载大变；三大变一纪，三纪而大备：此其大数也。为国者必贵三五。上下各千岁，然后天人之际续备。</p>
<p>
<span class="kindle-cn-underline">太史公</span>
 推古天变，未有可考于今者。盖略以<span class="kindle-cn-underline">春秋</span>
 二百四十二年之间，日蚀三十六，彗星三见，<span class="kindle-cn-underline">宋襄公</span>
 时星陨如雨。天子微，诸侯力政，五伯代兴，更为主命。自是之后，众暴寡，大并小。<span class="kindle-cn-underline">秦</span>
 、<span class="kindle-cn-underline">楚</span>
 、<span class="kindle-cn-underline">吴</span>
 、<span class="kindle-cn-underline">越</span>
 ，夷狄也，为强伯。<span class="kindle-cn-underline">田氏</span>
 篡<span class="kindle-cn-underline">齐</span>
 ，三家分<span class="kindle-cn-underline">晋</span>
 ，并为<span class="kindle-cn-underline">战国</span>
 。争于攻取，兵革更起，城邑数屠，因以饥馑疾疫焦苦，臣主共忧患，其察机祥候星气尤急。近世十二诸侯七国相王，言从衡者继踵，而<span class="kindle-cn-underline">皋</span>
 、<span class="kindle-cn-underline">唐</span>
 、<span class="kindle-cn-underline">甘</span>
 、<span class="kindle-cn-underline">石</span>
 因时务论其书传，故其占验凌杂米盐。</p>
<p>二十八舍主十二州，<span class="kindle-cn-underline">斗</span>
 秉兼之，所从来久矣。<span class="kindle-cn-underline">秦</span>
 之疆也，候在<span class="kindle-cn-underline">太白</span>
 ，占于<span class="kindle-cn-underline">狼</span>
 、<span class="kindle-cn-underline">弧</span>
 。<span class="kindle-cn-underline">吴</span>
 、<span class="kindle-cn-underline">楚</span>
 之疆，候在<span class="kindle-cn-underline">荧惑</span>
 ，占于<span class="kindle-cn-underline">鸟衡</span>
 。<span class="kindle-cn-underline">燕</span>
 、<span class="kindle-cn-underline">齐</span>
 之疆，候在<span class="kindle-cn-underline">辰星</span>
 ，占于<span class="kindle-cn-underline">虚</span>
 、<span class="kindle-cn-underline">危</span>
 。<span class="kindle-cn-underline">宋</span>
 、<span class="kindle-cn-underline">郑</span>
 之疆，候在<span class="kindle-cn-underline">岁星</span>
 ，占于<span class="kindle-cn-underline">房</span>
 、<span class="kindle-cn-underline">心</span>
 。<span class="kindle-cn-underline">晋</span>
 之疆，亦候在<span class="kindle-cn-underline">辰星</span>
 ，占于<span class="kindle-cn-underline">参</span>
 、<span class="kindle-cn-underline">罚</span>
 。</p>
<p><a id="page162"></a>
 及<span class="kindle-cn-underline">秦</span>
 并吞<span class="kindle-cn-underline">三晋</span>
 、<span class="kindle-cn-underline">燕</span>
 、<span class="kindle-cn-underline">代</span>
 ，自<span class="kindle-cn-underline">河</span>
 山以南者中国。中国于四海内则在东南，为阳；阳则日、<span class="kindle-cn-underline">岁星</span>
 、<span class="kindle-cn-underline">荧惑</span>
 、<span class="kindle-cn-underline">填星</span>
 ；占于<span class="kindle-cn-underline">街</span>
 南，<span class="kindle-cn-underline">毕</span>
 主之。其西北则<span class="kindle-cn-underline">胡</span>
 、<span class="kindle-cn-underline">貉</span>
 、<span class="kindle-cn-underline">月氏</span>
 诸衣旃裘引弓之民，为阴；阴则月、<span class="kindle-cn-underline">太白</span>
 、<span class="kindle-cn-underline">辰星</span>
 ；占于<span class="kindle-cn-underline">街</span>
 北，<span class="kindle-cn-underline">昴</span>
 主之。故中国山川东北流，其维，首在<span class="kindle-cn-underline">陇</span>
 、<span class="kindle-cn-underline">蜀</span>
 ，尾没于<span class="kindle-cn-underline">勃</span>
 、<span class="kindle-cn-underline">碣</span>
 。是以<span class="kindle-cn-underline">秦</span>
 、<span class="kindle-cn-underline">晋</span>
 好用兵，复占<span class="kindle-cn-underline">太白</span>
 ，<span class="kindle-cn-underline">太白</span>
 主中国；而<span class="kindle-cn-underline">胡</span>
 、<span class="kindle-cn-underline">貉</span>
 数侵掠，独占<span class="kindle-cn-underline">辰星</span>
 ，<span class="kindle-cn-underline">辰星</span>
 出入躁疾，常主夷狄：其大经也。此更为客主人。<span class="kindle-cn-underline">荧惑</span>
 为孛，外则理兵，内则理政。故曰“虽有明天子，必视<span class="kindle-cn-underline">荧惑</span>
 所在”。诸侯更强，时灾异记，无可录者。</p>
<p>
<span class="kindle-cn-underline">秦始皇</span>
 之时，十五年彗星四见，久者八十日，长或竟天。其后<span class="kindle-cn-underline">秦</span>
 遂以兵灭六王，并中国，外攘四夷，死人如乱麻，因以<span class="kindle-cn-underline">张楚</span>
 并起，三十年之间兵相骀藉，不可胜数。自<span class="kindle-cn-underline">蚩尤</span>
 以来，未尝若斯也。</p>
<p>
<span class="kindle-cn-underline">项羽</span>
 救<span class="kindle-cn-underline">钜鹿</span>
 ，枉矢西流，<span class="kindle-cn-underline">山东</span>
 遂合从诸侯，西坑<span class="kindle-cn-underline">秦</span>
 人，诛屠<span class="kindle-cn-underline">咸阳</span>
 。</p>
<p>
<span class="kindle-cn-underline">汉</span>
 之兴，五星聚于<span class="kindle-cn-underline">东井</span>
 。<span class="kindle-cn-underline">平城</span>
 之围，月晕<span class="kindle-cn-underline">参</span>
 、<span class="kindle-cn-underline">毕</span>
 七重。诸<span class="kindle-cn-underline">吕</span>
 作乱，日蚀，昼晦。<span class="kindle-cn-underline">吴楚</span>
 七国叛逆，彗星数丈，天狗过<span class="kindle-cn-underline">梁</span>
 野；及兵起，遂伏尸流血其下。<span class="kindle-cn-underline">元光</span>
 、<span class="kindle-cn-underline">元狩</span>
 ，<span class="kindle-cn-underline">蚩尤</span>
 之旗再见，长则半天。其后京师师四出，诛夷狄者数十年，而伐<span class="kindle-cn-underline">胡</span>
 尤甚。<span class="kindle-cn-underline">越</span>
 之亡，<span class="kindle-cn-underline">荧惑</span>
 守<span class="kindle-cn-underline">斗</span>
 ；<span class="kindle-cn-underline">朝鲜</span>
 之拔，星茀于<span class="kindle-cn-underline">河</span>
 戍；兵征<span class="kindle-cn-underline">大宛</span>
 ，星茀<span class="kindle-cn-underline">招摇</span>
 ：此其荦荦大者。若至委曲小变，不可胜道。由是观之，未有不先形见而应随之者也。</p>
<p>夫自<span class="kindle-cn-underline">汉</span>
 之为天数者，星则<span class="kindle-cn-underline">唐都</span>
 ，气则<span class="kindle-cn-underline">王朔</span>
 ，占岁则<span class="kindle-cn-underline">魏鲜</span>
 。故<span class="kindle-cn-underline">甘</span>
 、<span class="kindle-cn-underline">石</span>
 历五星法，唯独<span class="kindle-cn-underline">荧惑</span>
 有反逆行；逆行所守，及他星逆行，日月薄蚀，皆以为占。</p>
<p>余观史记，考行事，百年之中，五星无出而不反逆行，反逆行，尝盛大而变色；日月薄蚀，行南北有时：此其大度也。故<span class="kindle-cn-underline">紫宫</span>
 、<span class="kindle-cn-underline">房心</span>
 、<span class="kindle-cn-underline">权衡</span>
 、<span class="kindle-cn-underline">咸池</span>
 、<span class="kindle-cn-underline">虚危</span>
 列宿部星，此天之五官坐位也，为经，不移徙，大小有差，阔狭有常。<span class="kindle-cn-underline">水</span>
 、<span class="kindle-cn-underline">火</span>
 、<span class="kindle-cn-underline">金</span>
 、<span class="kindle-cn-underline">木</span>
 、<span class="kindle-cn-underline">填星</span>
 ，此五星者，天之五佐，为纬，见伏有时，所过行赢缩有度。</p>
<p>日变修德，月变省刑，星变结和。凡天变，过度乃占。国君强大，有德者昌；弱小，饰诈者亡。太上修德，其次修政，其次修救，其次修禳，正下无之。夫常星之变希见，而三光之占亟用。日月晕适，云风，此天之客气，其发见亦有大运。然其与政事俯仰，最近天人之符。此五者，天之感动。为天数者，必通三五。终始古今，深观时变，察其精粗，则天官备矣。<br/>
<br/>
</p>
<div class="kindle-cn-para-2em-indent">
<p>苍帝行德，<span class="kindle-cn-underline">天门</span>
 为之开。赤帝行德，天牢为之空。黄帝行德，天夭为之起。风从西北来，必以庚、辛。一秋中，五至，大赦；三至，小赦。白帝行德，以正月二十日、二十一日，月晕围，常大赦载，谓有太<a id="page163"></a>
 阳也。一曰：白帝行德，<span class="kindle-cn-underline">毕</span>
 、<span class="kindle-cn-underline">昴</span>
 为之围。围三暮，德乃成；不三暮，及围不合，德不成。二曰：以<span class="kindle-cn-underline">辰</span>
 围，不出其旬。黑帝行德，<span class="kindle-cn-underline">天关</span>
 为之动。天行德，天子更立年；不德，风雨破石。<span class="kindle-cn-underline">三能</span>
 、<span class="kindle-cn-underline">三衡</span>
 者，天廷也。客星出天廷，有奇令。</p>
</div>
</div>
</body>
</html>
