<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷六十五孙子吴起列传第五</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page400"></a>
 史记卷六十五<br/>
孙子吴起列传第五</h1>
<p>
<span class="kindle-cn-underline">孙子武</span>
 者，<span class="kindle-cn-underline">齐</span>
 人也。以兵法见于<span class="kindle-cn-underline">吴王阖庐</span>
 。<span class="kindle-cn-underline">阖庐</span>
 曰：“子之十三篇，吾尽观之矣，可以小试勒兵乎？”对曰：“可。”<span class="kindle-cn-underline">阖庐</span>
 曰：“可试以妇人乎？”曰：“可。”于是许之，出宫中美女，得百八十人。<span class="kindle-cn-underline">孙子</span>
 分为二队，以王之宠姬二人各为队长，皆令持戟。令之曰：“汝知而心与左右手背乎？”妇人曰：“知之。”<span class="kindle-cn-underline">孙子</span>
 曰：“前，则视心；左，视左手；右，视右手；后，即视背。”妇人曰：“诺。”约束既布，乃设<img class="kindle-cn-inline-character" src="Image00101.jpg" alt="" />
 钺，即三令五申之。于是鼓之右，妇人大笑。<span class="kindle-cn-underline">孙子</span>
 曰：“约束不明，申令不熟，将之罪也。”复三令五申而鼓之左，妇人复大笑。<span class="kindle-cn-underline">孙子</span>
 曰：“约束不明，申令不熟，将之罪也；既已明而不如法者，吏士之罪也。”乃欲斩左右队长。<span class="kindle-cn-underline">吴王</span>
 从台上观，见且斩爱姬，大骇。趣使使下令曰：“寡人已知将军能用兵矣。寡人非此二姬，食不甘味，愿勿斩也。”<span class="kindle-cn-underline">孙子</span>
 曰：“臣既已受命为将，将在军，君命有所不受。”遂斩队长二人以徇。用其次为队长，于是复鼓之。妇人左右前后跪起皆中规矩绳墨，无敢出声。于是<span class="kindle-cn-underline">孙子</span>
 使使报王曰：“兵既整齐，王可试下观之，唯王所欲用之，虽赴水火犹可也。”<span class="kindle-cn-underline">吴王</span>
 曰：“将军罢休就舍，寡人不愿下观。”<span class="kindle-cn-underline">孙子</span>
 曰：“王徒好其言，不能用其实。”于是<span class="kindle-cn-underline">阖庐</span>
 知<span class="kindle-cn-underline">孙子</span>
 能用兵，卒以为将。西破强<span class="kindle-cn-underline">楚</span>
 ，入郢，北威<span class="kindle-cn-underline">齐晋</span>
 ，显名诸侯，<span class="kindle-cn-underline">孙子</span>
 与有力焉。<br/>
<br/>
</p>
<p>
<span class="kindle-cn-underline">孙武</span>
 既死，后百馀岁有<span class="kindle-cn-underline">孙膑</span>
 。<span class="kindle-cn-underline">膑</span>
 生<span class="kindle-cn-underline">阿鄄</span>
 之间，<span class="kindle-cn-underline">膑</span>
 亦<span class="kindle-cn-underline">孙武</span>
 之后世子孙也。<span class="kindle-cn-underline">孙膑</span>
 尝与<span class="kindle-cn-underline">庞涓</span>
 俱学兵法。<span class="kindle-cn-underline">庞涓</span>
 既事<span class="kindle-cn-underline">魏</span>
 ，得为<span class="kindle-cn-underline">惠王</span>
 将军，而自以为能不及<span class="kindle-cn-underline">孙膑</span>
 ，乃阴使召<span class="kindle-cn-underline">孙膑</span>
 。<span class="kindle-cn-underline">膑</span>
 至，<span class="kindle-cn-underline">庞涓</span>
 恐其贤于己，疾之，则以法刑断其两足而黥之，欲隐勿见。</p>
<p>
<span class="kindle-cn-underline">齐</span>
 使者如<span class="kindle-cn-underline">梁</span>
 ，<span class="kindle-cn-underline">孙膑</span>
 以刑徒阴见，说<span class="kindle-cn-underline">齐</span>
 使。<span class="kindle-cn-underline">齐</span>
 使以为奇，窃载与之<span class="kindle-cn-underline">齐</span>
 。<span class="kindle-cn-underline">齐</span>
 将<span class="kindle-cn-underline">田忌</span>
 善而客待之。<span class="kindle-cn-underline">忌</span>
 数与<span class="kindle-cn-underline">齐</span>
 诸公子驰逐重射。<span class="kindle-cn-underline">孙子</span>
 见其马足不甚相远，马有上、中、下辈。于是<span class="kindle-cn-underline">孙子</span>
 谓<span class="kindle-cn-underline">田忌</span>
 曰：“君弟重射，臣能令君胜。”<span class="kindle-cn-underline">田忌</span>
 信然之，与王及诸公子逐射千金。及临质，<span class="kindle-cn-underline">孙子</span>
 曰：“今以君之下驷与彼上<a id="page401"></a>
 驷，取君上驷与彼中驷，取君中驷与彼下驷。”既驰三辈毕，而<span class="kindle-cn-underline">田忌</span>
 一不胜而再胜，卒得王千金。于是<span class="kindle-cn-underline">忌</span>
 进<span class="kindle-cn-underline">孙子</span>
 于<span class="kindle-cn-underline">威王</span>
 。<span class="kindle-cn-underline">威王</span>
 问兵法，遂以为师。</p>
<p>其后<span class="kindle-cn-underline">魏</span>
 伐<span class="kindle-cn-underline">赵</span>
 ，<span class="kindle-cn-underline">赵</span>
 急，请救于<span class="kindle-cn-underline">齐</span>
 。<span class="kindle-cn-underline">齐威王</span>
 欲将<span class="kindle-cn-underline">孙膑</span>
 ，<span class="kindle-cn-underline">膑</span>
 辞谢曰：“刑馀之人不可。”于是乃以<span class="kindle-cn-underline">田忌</span>
 为将，而<span class="kindle-cn-underline">孙子</span>
 为师，居辎车中，坐为计谋。<span class="kindle-cn-underline">田忌</span>
 欲引兵之<span class="kindle-cn-underline">赵</span>
 ，<span class="kindle-cn-underline">孙子</span>
 曰：“夫解杂乱纷纠者不控卷，救斗者不搏撠，批亢捣虚，形格势禁，则自为解耳。今<span class="kindle-cn-underline">梁赵</span>
 相攻，轻兵锐卒必竭于外，老弱罢于内。君不若引兵疾走<span class="kindle-cn-underline">大梁</span>
 ，据其街路，冲其方虚，彼必释<span class="kindle-cn-underline">赵</span>
 而自救。是我一举解<span class="kindle-cn-underline">赵</span>
 之围而收弊于<span class="kindle-cn-underline">魏</span>
 也。”<span class="kindle-cn-underline">田忌</span>
 从之，<span class="kindle-cn-underline">魏</span>
 果去<span class="kindle-cn-underline">邯郸</span>
 ，与<span class="kindle-cn-underline">齐</span>
 战于<span class="kindle-cn-underline">桂陵</span>
 ，大破<span class="kindle-cn-underline">梁</span>
 军。</p>
<p>后十三岁，<span class="kindle-cn-underline">魏</span>
 与<span class="kindle-cn-underline">赵</span>
 攻<span class="kindle-cn-underline">韩</span>
 ，<span class="kindle-cn-underline">韩</span>
 告急于<span class="kindle-cn-underline">齐</span>
 。<span class="kindle-cn-underline">齐</span>
 使<span class="kindle-cn-underline">田忌</span>
 将而往，直走<span class="kindle-cn-underline">大梁</span>
 。<span class="kindle-cn-underline">魏</span>
 将<span class="kindle-cn-underline">庞涓</span>
 闻之，去<span class="kindle-cn-underline">韩</span>
 而归，<span class="kindle-cn-underline">齐</span>
 军既已过而西矣。<span class="kindle-cn-underline">孙子</span>
 谓<span class="kindle-cn-underline">田忌</span>
 曰：“彼<span class="kindle-cn-underline">三晋</span>
 之兵素悍勇而轻<span class="kindle-cn-underline">齐</span>
 ，<span class="kindle-cn-underline">齐</span>
 号为怯，善战者因其势而利导之。兵法，百里而趣利者蹶上将，五十里而趣利者军半至。使<span class="kindle-cn-underline">齐</span>
 军入<span class="kindle-cn-underline">魏</span>
 地为十万灶，明日为五万灶，又明日为三万灶。”<span class="kindle-cn-underline">庞涓</span>
 行三日，大喜，曰：“我固知<span class="kindle-cn-underline">齐</span>
 军怯，入吾地三日，士卒亡者过半矣。”乃弃其步军，与其轻锐倍日并行逐之。<span class="kindle-cn-underline">孙子</span>
 度其行，暮当至<span class="kindle-cn-underline">马陵</span>
 。<span class="kindle-cn-underline">马陵</span>
 道狭，而旁多阻隘，可伏兵，乃斫大树白而书之曰“<span class="kindle-cn-underline">庞涓</span>
 死于此树之下”。于是令<span class="kindle-cn-underline">齐</span>
 军善射者万弩，夹道而伏，期曰“暮见火举而俱发”。<span class="kindle-cn-underline">庞涓</span>
 果夜至斫木下，见白书，乃钻火烛之。读其书未毕，<span class="kindle-cn-underline">齐</span>
 军万弩俱发，<span class="kindle-cn-underline">魏</span>
 军大乱相失。<span class="kindle-cn-underline">庞涓</span>
 自知智穷兵败，乃自刭，曰：“遂成竖子之名！”<span class="kindle-cn-underline">齐</span>
 因乘胜尽破其军，虏<span class="kindle-cn-underline">魏太子申</span>
 以归。<span class="kindle-cn-underline">孙膑</span>
 以此名显天下，世传其兵法。<br/>
<br/>
</p>
<p>
<span class="kindle-cn-underline">吴起</span>
 者，<span class="kindle-cn-underline">卫</span>
 人也，好用兵。尝学于<span class="kindle-cn-underline">曾子</span>
 ，事<span class="kindle-cn-underline">鲁君</span>
 。<span class="kindle-cn-underline">齐</span>
 人攻<span class="kindle-cn-underline">鲁</span>
 ，<span class="kindle-cn-underline">鲁</span>
 欲将<span class="kindle-cn-underline">吴起</span>
 ，<span class="kindle-cn-underline">吴起</span>
 取<span class="kindle-cn-underline">齐</span>
 女为妻，而<span class="kindle-cn-underline">鲁</span>
 疑之。<span class="kindle-cn-underline">吴起</span>
 于是欲就名，遂杀其妻，以明不与<span class="kindle-cn-underline">齐</span>
 也。<span class="kindle-cn-underline">鲁</span>
 卒以为将。将而攻<span class="kindle-cn-underline">齐</span>
 ，大破之。</p>
<p>
<span class="kindle-cn-underline">鲁</span>
 人或恶<span class="kindle-cn-underline">吴起</span>
 曰：“<span class="kindle-cn-underline">起</span>
 之为人，猜忍人也。其少时，家累千金，游仕不遂，遂破其家。乡党笑之，<span class="kindle-cn-underline">吴起</span>
 杀其谤己者三十馀人，而东出<span class="kindle-cn-underline">卫</span>
 郭门。与其母诀，啮臂而盟曰：‘<span class="kindle-cn-underline">起</span>
 不为卿相，不复入<span class="kindle-cn-underline">卫</span>
 。’遂事<span class="kindle-cn-underline">曾子</span>
 。居顷之，其母死，<span class="kindle-cn-underline">起</span>
 终不归。<span class="kindle-cn-underline">曾子</span>
 薄之，而与<span class="kindle-cn-underline">起</span>
 绝。<span class="kindle-cn-underline">起</span>
 乃之<span class="kindle-cn-underline">鲁</span>
 ，学兵法以事<span class="kindle-cn-underline">鲁君</span>
 。<span class="kindle-cn-underline">鲁君</span>
 疑之，<span class="kindle-cn-underline">起</span>
 杀妻以求将。夫<span class="kindle-cn-underline">鲁</span>
 小国，而有战胜之名，则诸侯图<span class="kindle-cn-underline">鲁</span>
 矣。且<span class="kindle-cn-underline">鲁卫</span>
 兄弟之国也，而君用<span class="kindle-cn-underline">起</span>
 ，则是弃<span class="kindle-cn-underline">卫</span>
 。”<span class="kindle-cn-underline">鲁君</span>
 疑之，谢<span class="kindle-cn-underline">吴起</span>
 。</p>
<p>
<span class="kindle-cn-underline">吴起</span>
 于是闻<span class="kindle-cn-underline">魏文侯</span>
 贤，欲事之。<span class="kindle-cn-underline">文侯</span>
 问<span class="kindle-cn-underline">李克</span>
 曰：“<span class="kindle-cn-underline">吴起</span>
 何如人哉？”<span class="kindle-cn-underline">李克</span>
 曰：“<span class="kindle-cn-underline">起</span>
 贪而好色，然用兵<span class="kindle-cn-underline">司马穰苴</span>
 不能过也。”于是<span class="kindle-cn-underline">魏文侯</span>
 以为将，击<span class="kindle-cn-underline">秦</span>
 ，拔五城。</p>
<p><a id="page402"></a>
 <span class="kindle-cn-underline">起</span>
 之为将，与士卒最下者同衣食。卧不设席，行不骑乘，亲裹赢粮，与士卒分劳苦。卒有病疽者，起为吮之。卒母闻而哭之。人曰：“子卒也，而将军自吮其疽，何哭为。”母曰：“非然也。往年<span class="kindle-cn-underline">吴公</span>
 吮其父，其父战不旋踵，遂死于敌。<span class="kindle-cn-underline">吴公</span>
 今又吮其子，妾不知其死所矣。是以哭之。”</p>
<p>
<span class="kindle-cn-underline">文侯</span>
 以<span class="kindle-cn-underline">吴起</span>
 善用兵，廉平，尽能得士心，乃以为<span class="kindle-cn-underline">西河</span>
 守，以拒<span class="kindle-cn-underline">秦</span>
 、<span class="kindle-cn-underline">韩</span>
 。</p>
<p>
<span class="kindle-cn-underline">魏文侯</span>
 既卒，<span class="kindle-cn-underline">起</span>
 事其子<span class="kindle-cn-underline">武侯</span>
 。<span class="kindle-cn-underline">武侯</span>
 浮<span class="kindle-cn-underline">西河</span>
 而下，中流，顾而谓<span class="kindle-cn-underline">吴起</span>
 曰：“美哉乎山河之固，此<span class="kindle-cn-underline">魏国</span>
 之宝也！”<span class="kindle-cn-underline">起</span>
 对曰：“在德不在险。昔<span class="kindle-cn-underline">三苗氏</span>
 左<span class="kindle-cn-underline">洞庭</span>
 ，右<span class="kindle-cn-underline">彭蠡</span>
 ，德义不修，<span class="kindle-cn-underline">禹</span>
 灭之。<span class="kindle-cn-underline">夏桀</span>
 之居，左<span class="kindle-cn-underline">河济</span>
 ，右<span class="kindle-cn-underline">泰华</span>
 ，<span class="kindle-cn-underline">伊阙</span>
 在其南，<span class="kindle-cn-underline">羊肠</span>
 在其北，修政不仁，<span class="kindle-cn-underline">汤</span>
 放之。<span class="kindle-cn-underline">殷纣</span>
 之国，左<span class="kindle-cn-underline">孟门</span>
 ，右<span class="kindle-cn-underline">太行</span>
 ，<span class="kindle-cn-underline">常山</span>
 在其北，<span class="kindle-cn-underline">大河</span>
 经其南，修政不德，<span class="kindle-cn-underline">武王</span>
 杀之。由此观之，在德不在险。若君不修德，舟中之人尽为敌国也。”<span class="kindle-cn-underline">武侯</span>
 曰：“善。”</p>
<p>
<span class="kindle-cn-underline">吴起</span>
 为<span class="kindle-cn-underline">西河</span>
 守，甚有声名。<span class="kindle-cn-underline">魏</span>
 置相，相<span class="kindle-cn-underline">田文</span>
 。<span class="kindle-cn-underline">吴起</span>
 不悦，谓<span class="kindle-cn-underline">田文</span>
 曰：“请与子论功，可乎？”<span class="kindle-cn-underline">田文</span>
 曰：“可。”<span class="kindle-cn-underline">起</span>
 曰：“将三军，使士卒乐死，敌国不敢谋，子孰与<span class="kindle-cn-underline">起</span>
 ？”<span class="kindle-cn-underline">文</span>
 曰：“不如子。”<span class="kindle-cn-underline">起</span>
 曰：“治百官，亲万民，实府库，子孰与<span class="kindle-cn-underline">起</span>
 ？”<span class="kindle-cn-underline">文</span>
 曰：“不如子。”<span class="kindle-cn-underline">起</span>
 曰：“守<span class="kindle-cn-underline">西河</span>
 而<span class="kindle-cn-underline">秦</span>
 兵不敢东乡，<span class="kindle-cn-underline">韩赵</span>
 宾从，子孰与<span class="kindle-cn-underline">起</span>
 ？”<span class="kindle-cn-underline">文</span>
 曰：“不如子。”<span class="kindle-cn-underline">起</span>
 曰：“此三者，子皆出吾下，而位加吾上，何也？”<span class="kindle-cn-underline">文</span>
 曰：“主少国疑，大臣未附，百姓不信，方是之时，属之于子乎？属之于我乎？”<span class="kindle-cn-underline">起</span>
 默然良久，曰：“属之子矣。”<span class="kindle-cn-underline">文</span>
 曰：“此乃吾所以居子之上也。”<span class="kindle-cn-underline">吴起</span>
 乃自知弗如<span class="kindle-cn-underline">田文</span>
 。</p>
<p>
<span class="kindle-cn-underline">田文</span>
 既死，<span class="kindle-cn-underline">公叔</span>
 为相，尚<span class="kindle-cn-underline">魏</span>
 公主，而害<span class="kindle-cn-underline">吴起</span>
 。<span class="kindle-cn-underline">公叔</span>
 之仆曰：“<span class="kindle-cn-underline">起</span>
 易去也。”<span class="kindle-cn-underline">公叔</span>
 曰：“奈何？”其仆曰：“<span class="kindle-cn-underline">吴起</span>
 为人节廉而自喜名也。君因先与<span class="kindle-cn-underline">武侯</span>
 言曰：‘夫<span class="kindle-cn-underline">吴起</span>
 贤人也，而侯之国小，又与强<span class="kindle-cn-underline">秦</span>
 壤界，臣窃恐<span class="kindle-cn-underline">起</span>
 之无留心也。’<span class="kindle-cn-underline">武侯</span>
 即曰：‘奈何？’君因谓<span class="kindle-cn-underline">武侯</span>
 曰：‘试延以公主，<span class="kindle-cn-underline">起</span>
 有留心则必受之，无留心则必辞矣。以此卜之。’君因召<span class="kindle-cn-underline">吴起</span>
 而与归，即令公主怒而轻君。<span class="kindle-cn-underline">吴起</span>
 见公主之贱君也，则必辞。”于是<span class="kindle-cn-underline">吴起</span>
 见公主之贱<span class="kindle-cn-underline">魏</span>
 相，果辞<span class="kindle-cn-underline">魏武侯</span>
 。<span class="kindle-cn-underline">武侯</span>
 疑之而弗信也。<span class="kindle-cn-underline">吴起</span>
 惧得罪，遂去，即之<span class="kindle-cn-underline">楚</span>
 。</p>
<p>
<span class="kindle-cn-underline">楚悼王</span>
 素闻<span class="kindle-cn-underline">起</span>
 贤，至则相<span class="kindle-cn-underline">楚</span>
 。明法审令，捐不急之官，废公族疏远者，以抚养战斗之士。要在强兵，破驰说之言从横者。于是南平<span class="kindle-cn-underline">百越</span>
 ；北并<span class="kindle-cn-underline">陈蔡</span>
 ，却<span class="kindle-cn-underline">三晋</span>
 ；西伐<span class="kindle-cn-underline">秦</span>
 。诸侯患<span class="kindle-cn-underline">楚</span>
 之强。故<span class="kindle-cn-underline">楚</span>
 之贵戚尽欲害<span class="kindle-cn-underline">吴起</span>
 。及<span class="kindle-cn-underline">悼王</span>
 死，宗室大臣作乱而攻<span class="kindle-cn-underline">吴起</span>
 ，<span class="kindle-cn-underline">吴起</span>
 走之王尸而伏之。击<span class="kindle-cn-underline">起</span>
 之徒因射刺<span class="kindle-cn-underline">吴起</span>
 ，并中<span class="kindle-cn-underline">悼王</span>
 。<span class="kindle-cn-underline">悼王</span>
 既葬，太子立，乃使令尹尽诛射<span class="kindle-cn-underline">吴起</span>
 而并中王尸者。坐射<span class="kindle-cn-underline">起</span>
 而夷宗死者七十馀家。</p>
</div>
</body>
</html>
