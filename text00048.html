<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷四十四魏世家第十四</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page301"></a>
 史记卷四十四<br/>
魏世家第十四</h1>
<p>
<span class="kindle-cn-underline">魏</span>
 之先，<span class="kindle-cn-underline">毕公高</span>
 之后也。<span class="kindle-cn-underline">毕公高</span>
 与<span class="kindle-cn-underline">周</span>
 同姓。<span class="kindle-cn-underline">武王</span>
 之伐<span class="kindle-cn-underline">纣</span>
 ，而<span class="kindle-cn-underline">高</span>
 封于<span class="kindle-cn-underline">毕</span>
 ，于是为<span class="kindle-cn-underline">毕姓</span>
 。其后绝封，为庶人，或在中国，或在夷狄。其苗裔曰<span class="kindle-cn-underline">毕万</span>
 ，事<span class="kindle-cn-underline">晋献公</span>
 。</p>
<p>
<span class="kindle-cn-underline">献公</span>
 之十六年，<span class="kindle-cn-underline">赵夙</span>
 为御，<span class="kindle-cn-underline">毕万</span>
 为右，以伐<span class="kindle-cn-underline">霍</span>
 、<span class="kindle-cn-underline">耿</span>
 、<span class="kindle-cn-underline">魏</span>
 ，灭之。以<span class="kindle-cn-underline">耿</span>
 封<span class="kindle-cn-underline">赵夙</span>
 ，以<span class="kindle-cn-underline">魏</span>
 封<span class="kindle-cn-underline">毕万</span>
 ，为大夫。<span class="kindle-cn-underline">卜偃</span>
 曰：“<span class="kindle-cn-underline">毕万</span>
 之后必大矣。万，满数也；魏，大名也。以是始赏，天开之矣。天子曰兆民，诸侯曰万民。今命之大，以从满数，其必有众。”初，<span class="kindle-cn-underline">毕万</span>
 卜事<span class="kindle-cn-underline">晋</span>
 ，遇<span class="kindle-cn-quxian">屯</span>
 之<span class="kindle-cn-quxian">比</span>
 。<span class="kindle-cn-underline">辛廖</span>
 占之，曰：“吉。屯固比入，吉孰大焉，其必蕃昌。”</p>
<p>
<span class="kindle-cn-underline">毕万</span>
 封十一年，<span class="kindle-cn-underline">晋献公</span>
 卒，四子争更立，<span class="kindle-cn-underline">晋</span>
 乱。而<span class="kindle-cn-underline">毕万</span>
 之世弥大，从其国名为<span class="kindle-cn-underline">魏氏</span>
 。生<span class="kindle-cn-underline">武子</span>
 。<span class="kindle-cn-underline">魏武子</span>
 以<span class="kindle-cn-underline">魏</span>
 诸子事<span class="kindle-cn-underline">晋公子重耳</span>
 。<span class="kindle-cn-underline">晋献公</span>
 之二十一年，<span class="kindle-cn-underline">武子</span>
 从<span class="kindle-cn-underline">重耳</span>
 出亡。十九年反，<span class="kindle-cn-underline">重耳</span>
 立为<span class="kindle-cn-underline">晋文公</span>
 ，而令<span class="kindle-cn-underline">魏武子</span>
 袭<span class="kindle-cn-underline">魏氏</span>
 之后封，列为大夫，治于<span class="kindle-cn-underline">魏</span>
 。生<span class="kindle-cn-underline">悼子</span>
 。</p>
<p>
<span class="kindle-cn-underline">魏悼子</span>
 徙治<span class="kindle-cn-underline">霍</span>
 。生<span class="kindle-cn-underline">魏绛</span>
 。</p>
<p>
<span class="kindle-cn-underline">魏绛</span>
 事<span class="kindle-cn-underline">晋悼公</span>
 。<span class="kindle-cn-underline">悼公</span>
 三年，会诸侯。<span class="kindle-cn-underline">悼公</span>
 弟<span class="kindle-cn-underline">杨干</span>
 乱行，<span class="kindle-cn-underline">魏绛</span>
 僇辱<span class="kindle-cn-underline">杨干</span>
 。<span class="kindle-cn-underline">悼公</span>
 怒臼：“合诸侯以为荣，今辱吾弟！”将诛<span class="kindle-cn-underline">魏绛</span>
 。或说<span class="kindle-cn-underline">悼公</span>
 ，<span class="kindle-cn-underline">悼公</span>
 止。卒任<span class="kindle-cn-underline">魏绛</span>
 政，使和<span class="kindle-cn-underline">戎</span>
 、<span class="kindle-cn-underline">翟</span>
 ，<span class="kindle-cn-underline">戎</span>
 、<span class="kindle-cn-underline">翟</span>
 亲附。<span class="kindle-cn-underline">悼公</span>
 之十一年，曰：“自吾用<span class="kindle-cn-underline">魏绛</span>
 ，八年之中，九合诸侯，<span class="kindle-cn-underline">戎</span>
 、<span class="kindle-cn-underline">翟</span>
 和，子之力也。”赐之乐，三让，然后受之。徙治<span class="kindle-cn-underline">安邑</span>
 。<span class="kindle-cn-underline">魏绛</span>
 卒，谥为<span class="kindle-cn-underline">昭子</span>
 。生<span class="kindle-cn-underline">魏嬴</span>
 。<span class="kindle-cn-underline">嬴</span>
 生<span class="kindle-cn-underline">魏献子</span>
 。</p>
<p>
<span class="kindle-cn-underline">献子</span>
 事<span class="kindle-cn-underline">晋昭公</span>
 。<span class="kindle-cn-underline">昭公</span>
 卒而六卿强，公室卑。</p>
<p>
<span class="kindle-cn-underline">晋顷公</span>
 之十二年，<span class="kindle-cn-underline">韩宣子</span>
 老，<span class="kindle-cn-underline">魏献子</span>
 为国政。<span class="kindle-cn-underline">晋</span>
 宗室<span class="kindle-cn-underline">祁氏</span>
 、<span class="kindle-cn-underline">羊舌氏</span>
 相恶，六卿诛之，尽取其邑为十县，六卿各令其子为之大夫。<span class="kindle-cn-underline">献子</span>
 与<span class="kindle-cn-underline">赵简子</span>
 、<span class="kindle-cn-underline">中行文子</span>
 、<span class="kindle-cn-underline">范献子</span>
 并为<span class="kindle-cn-underline">晋</span>
 卿。</p>
<p>其后十四岁而<span class="kindle-cn-underline">孔子</span>
 相<span class="kindle-cn-underline">鲁</span>
 。后四岁，<span class="kindle-cn-underline">赵简子</span>
 以<span class="kindle-cn-underline">晋阳</span>
 之乱也，而与<span class="kindle-cn-underline">韩</span>
 、<span class="kindle-cn-underline">魏</span>
 共攻<span class="kindle-cn-underline">范</span>
 、<span class="kindle-cn-underline">中行氏</span>
 。<span class="kindle-cn-underline">魏献子</span>
 生<span class="kindle-cn-underline">魏侈</span>
 。<span class="kindle-cn-underline">魏侈</span>
 与<span class="kindle-cn-underline">赵鞅</span>
 共攻<span class="kindle-cn-underline">范</span>
 、<span class="kindle-cn-underline">中行氏</span>
 。</p>
<p>
<span class="kindle-cn-underline">魏侈</span>
 之孙曰<span class="kindle-cn-underline">魏桓子</span>
 ，与<span class="kindle-cn-underline">韩康子</span>
 、<span class="kindle-cn-underline">赵襄子</span>
 共伐灭<span class="kindle-cn-underline">知伯</span>
 ，分其地。</p>
<p><a id="page302"></a>
 <span class="kindle-cn-underline">桓子</span>
 之孙曰<span class="kindle-cn-underline">文侯都</span>
 。<span class="kindle-cn-underline">魏文侯</span>
 元年，<span class="kindle-cn-underline">秦灵公</span>
 之元年也。与<span class="kindle-cn-underline">韩武子</span>
 、<span class="kindle-cn-underline">赵桓子</span>
 、<span class="kindle-cn-underline">周威王</span>
 同时。</p>
<p>六年，城<span class="kindle-cn-underline">少梁</span>
 。十三年，使<span class="kindle-cn-underline">子击</span>
 围<span class="kindle-cn-underline">繁</span>
 、<span class="kindle-cn-underline">庞</span>
 ，出其民。十六年，伐<span class="kindle-cn-underline">秦</span>
 ，筑<span class="kindle-cn-underline">临晋元里</span>
 。</p>
<p>十七年，伐<span class="kindle-cn-underline">中山</span>
 ，使<span class="kindle-cn-underline">子击</span>
 守之，<span class="kindle-cn-underline">赵仓唐</span>
 傅之。<span class="kindle-cn-underline">子击</span>
 逢<span class="kindle-cn-underline">文侯</span>
 之师<span class="kindle-cn-underline">田子方</span>
 于<span class="kindle-cn-underline">朝歌</span>
 ，引车避，下谒。<span class="kindle-cn-underline">田子方</span>
 不为礼。<span class="kindle-cn-underline">子击</span>
 因问曰：“富贵者骄人乎？且贫贱者骄人乎？”<span class="kindle-cn-underline">子方</span>
 曰：“亦贫贱者骄人耳。夫诸侯而骄人则失其国，大夫而骄人则失其家。贫贱者，行不合，言不用，则去之<span class="kindle-cn-underline">楚</span>
 、<span class="kindle-cn-underline">越</span>
 ，若脱踊然，奈何其同之哉！”<span class="kindle-cn-underline">子击</span>
 不怿而去。西攻<span class="kindle-cn-underline">秦</span>
 ，至<span class="kindle-cn-underline">郑</span>
 而还，筑<span class="kindle-cn-underline">雒阴</span>
 、<span class="kindle-cn-underline">合阳</span>
 。</p>
<p>二十二年，<span class="kindle-cn-underline">魏</span>
 、<span class="kindle-cn-underline">赵</span>
 、<span class="kindle-cn-underline">韩</span>
 列为诸侯。</p>
<p>二十四年，<span class="kindle-cn-underline">秦</span>
 伐我，至<span class="kindle-cn-underline">阳狐</span>
 。</p>
<p>二十五年，<span class="kindle-cn-underline">子击</span>
 生<span class="kindle-cn-underline">子罃</span>
 。<br/>
<br/>
</p>
<p>
<span class="kindle-cn-underline">文侯</span>
 受<span class="kindle-cn-underline">子夏</span>
 经艺，客<span class="kindle-cn-underline">段干木</span>
 ，过其闾，未尝不轼也。<span class="kindle-cn-underline">秦</span>
 尝欲伐<span class="kindle-cn-underline">魏</span>
 ，或曰：“<span class="kindle-cn-underline">魏君</span>
 贤人是礼，国人称仁，上下和合，未可图也。”<span class="kindle-cn-underline">文侯</span>
 由此得誉于诸侯。</p>
<p>任<span class="kindle-cn-underline">西门豹</span>
 守<span class="kindle-cn-underline">邺</span>
 ，而<span class="kindle-cn-underline">河内</span>
 称治。</p>
<p>
<span class="kindle-cn-underline">魏文侯</span>
 谓<span class="kindle-cn-underline">李克</span>
 曰：“先生尝教寡人曰‘家贫则思良妻，国乱则思良相’。今所置非<span class="kindle-cn-underline">成</span>
 则<span class="kindle-cn-underline">璜</span>
 ，二子何如？”<span class="kindle-cn-underline">李克</span>
 对曰：“臣闻之，卑不谋尊，疏不谋戚。臣在阙门之外，不敢当命。”<span class="kindle-cn-underline">文侯</span>
 曰：“先生临事勿让。”<span class="kindle-cn-underline">李克</span>
 曰：“君不察故也。居视其所亲，富视其所与，达视其所举，穷视其所不为，贫视其所不取，五者足以定之矣，何待<span class="kindle-cn-underline">克</span>
 哉！”<span class="kindle-cn-underline">文侯</span>
 曰：“先生就舍，寡人之相定矣。”<span class="kindle-cn-underline">李克</span>
 趋而出，过<span class="kindle-cn-underline">翟璜</span>
 之家。<span class="kindle-cn-underline">翟璜</span>
 曰：“今者闻君召先生而卜相，果谁为之？”<span class="kindle-cn-underline">李克</span>
 曰：“<span class="kindle-cn-underline">魏成子</span>
 为相矣。”<span class="kindle-cn-underline">翟璜</span>
 忿然作色曰：“以耳目之所睹记，臣何负于<span class="kindle-cn-underline">魏成子</span>
 ？<span class="kindle-cn-underline">西河</span>
 之守，臣之所进也。君内以<span class="kindle-cn-underline">邺</span>
 为忧，臣进<span class="kindle-cn-underline">西门豹</span>
 。君谋欲伐<span class="kindle-cn-underline">中山</span>
 ，臣进<span class="kindle-cn-underline">乐羊</span>
 。<span class="kindle-cn-underline">中山</span>
 以拔，无使守之，臣进先生。君之子无傅，臣进<span class="kindle-cn-underline">屈侯鲋</span>
 。臣何以负于<span class="kindle-cn-underline">魏成子</span>
 ！”<span class="kindle-cn-underline">李克</span>
 曰：“且子之言<span class="kindle-cn-underline">克</span>
 于子之君者，岂将比周以求大官哉？君问而置相‘非<span class="kindle-cn-underline">成</span>
 则<span class="kindle-cn-underline">璜</span>
 ，二子何如’？<span class="kindle-cn-underline">克</span>
 对曰：‘君不察故也。居视其所亲，富视其所与，达视其所举，穷视其所不为，贫视其所不取，五者足以定之矣，何待<span class="kindle-cn-underline">克</span>
 哉！’是以知<span class="kindle-cn-underline">魏成子</span>
 之为相也。且子安得与<span class="kindle-cn-underline">魏成子</span>
 比乎？<span class="kindle-cn-underline">魏成子</span>
 以食禄千钟，什九在外，什一在内，是以东得<span class="kindle-cn-underline">卜子夏</span>
 、<span class="kindle-cn-underline">田子方</span>
 、<span class="kindle-cn-underline">段干木</span>
 。此三人者，君皆师之。子之所进五人者，君皆臣之。子恶得与<span class="kindle-cn-underline">魏成子</span>
 比也？”<span class="kindle-cn-underline">翟璜</span>
 逡巡再拜曰：“<span class="kindle-cn-underline">璜</span>
 ，鄙人也，失对，愿卒为弟子。”</p>
<p><a id="page303"></a>
 二十六年，<span class="kindle-cn-underline">虢山</span>
 崩，壅<span class="kindle-cn-underline">河</span>
 。</p>
<p>三十二年，伐<span class="kindle-cn-underline">郑</span>
 。城<span class="kindle-cn-underline">酸枣</span>
 。败<span class="kindle-cn-underline">秦</span>
 于<span class="kindle-cn-underline">注</span>
 。三十五年，<span class="kindle-cn-underline">齐</span>
 伐取我<span class="kindle-cn-underline">襄陵</span>
 。三十六年，<span class="kindle-cn-underline">秦</span>
 侵我<span class="kindle-cn-underline">阴晋</span>
 。</p>
<p>三十八年，伐<span class="kindle-cn-underline">秦</span>
 ，败我<span class="kindle-cn-underline">武下</span>
 ，得其将<span class="kindle-cn-underline">识</span>
 。是岁，<span class="kindle-cn-underline">文侯</span>
 卒，<span class="kindle-cn-underline">子击</span>
 立，是为<span class="kindle-cn-underline">武侯</span>
 。</p>
<p>
<span class="kindle-cn-underline">魏武侯</span>
 元年，<span class="kindle-cn-underline">赵敬侯</span>
 初立，<span class="kindle-cn-underline">公子朔</span>
 为乱，不胜，奔<span class="kindle-cn-underline">魏</span>
 ，与<span class="kindle-cn-underline">魏</span>
 袭<span class="kindle-cn-underline">邯郸</span>
 ，<span class="kindle-cn-underline">魏</span>
 败而去。</p>
<p>二年，城<span class="kindle-cn-underline">安邑</span>
 、<span class="kindle-cn-underline">王垣</span>
 。</p>
<p>七年，伐<span class="kindle-cn-underline">齐</span>
 ，至<span class="kindle-cn-underline">桑丘</span>
 。九年，<span class="kindle-cn-underline">翟</span>
 败我于<span class="kindle-cn-underline">浍</span>
 。使<span class="kindle-cn-underline">吴起</span>
 伐<span class="kindle-cn-underline">齐</span>
 ，至<span class="kindle-cn-underline">灵丘</span>
 。<span class="kindle-cn-underline">齐威王</span>
 初立。</p>
<p>十一年，与<span class="kindle-cn-underline">韩</span>
 、<span class="kindle-cn-underline">赵</span>
 三分<span class="kindle-cn-underline">晋</span>
 地，灭其后。</p>
<p>十三年，<span class="kindle-cn-underline">秦献公</span>
 县<span class="kindle-cn-underline">栎阳</span>
 。十五年，败<span class="kindle-cn-underline">赵北蔺</span>
 。</p>
<p>十六年，伐<span class="kindle-cn-underline">楚</span>
 ，取<span class="kindle-cn-underline">鲁阳</span>
 。<span class="kindle-cn-underline">武侯</span>
 卒，<span class="kindle-cn-underline">子罃</span>
 立，是为<span class="kindle-cn-underline">惠王</span>
 。<br/>
<br/>
</p>
<p>
<span class="kindle-cn-underline">惠王</span>
 元年，初，<span class="kindle-cn-underline">武侯</span>
 卒也，<span class="kindle-cn-underline">子罃</span>
 与<span class="kindle-cn-underline">公中缓</span>
 争为太子。<span class="kindle-cn-underline">公孙颀</span>
 自<span class="kindle-cn-underline">宋</span>
 入<span class="kindle-cn-underline">赵</span>
 ，自<span class="kindle-cn-underline">赵</span>
 入<span class="kindle-cn-underline">韩</span>
 ，谓<span class="kindle-cn-underline">韩懿侯</span>
 曰：“<span class="kindle-cn-underline">魏罃</span>
 与<span class="kindle-cn-underline">公中缓</span>
 争为太子，君亦闻之乎？今<span class="kindle-cn-underline">魏罃</span>
 得<span class="kindle-cn-underline">王错</span>
 ，挟<span class="kindle-cn-underline">上党</span>
 ，固半国也。因而除之，破<span class="kindle-cn-underline">魏</span>
 必矣，不可失也。”<span class="kindle-cn-underline">懿侯</span>
 说，乃与<span class="kindle-cn-underline">赵成侯</span>
 合军并兵以伐<span class="kindle-cn-underline">魏</span>
 ，战于<span class="kindle-cn-underline">浊泽</span>
 ，<span class="kindle-cn-underline">魏氏</span>
 大败，<span class="kindle-cn-underline">魏</span>
 君围。<span class="kindle-cn-underline">赵</span>
 谓<span class="kindle-cn-underline">韩</span>
 曰：“除<span class="kindle-cn-underline">魏</span>
 君，立<span class="kindle-cn-underline">公中缓</span>
 ，割地而退，我且利。”<span class="kindle-cn-underline">韩</span>
 曰：“不可。杀<span class="kindle-cn-underline">魏</span>
 君，人必曰暴；割地而退，人必曰贪。不如两分之。<span class="kindle-cn-underline">魏</span>
 分为两，不强于<span class="kindle-cn-underline">宋</span>
 、<span class="kindle-cn-underline">卫</span>
 ，则我终无<span class="kindle-cn-underline">魏</span>
 之患矣。”<span class="kindle-cn-underline">赵</span>
 不听。<span class="kindle-cn-underline">韩</span>
 不说，以其少卒夜去。<span class="kindle-cn-underline">惠王</span>
 之所以身不死，国不分者，二家谋不和也。若从一家之谋，则<span class="kindle-cn-underline">魏</span>
 必分矣。故曰“君终无適子，其国可破也”。</p>
<p>二年，<span class="kindle-cn-underline">魏</span>
 败<span class="kindle-cn-underline">韩</span>
 于<span class="kindle-cn-underline">马陵</span>
 ，败<span class="kindle-cn-underline">赵</span>
 于<span class="kindle-cn-underline">怀</span>
 。三年，<span class="kindle-cn-underline">齐</span>
 败我<span class="kindle-cn-underline">观</span>
 。五年，与<span class="kindle-cn-underline">韩</span>
 会<span class="kindle-cn-underline">宅阳</span>
 。城<span class="kindle-cn-underline">武堵</span>
 。为<span class="kindle-cn-underline">秦</span>
 所败。六年，伐取<span class="kindle-cn-underline">宋仪台</span>
 。九年，伐败<span class="kindle-cn-underline">韩</span>
 于<span class="kindle-cn-underline">浍</span>
 。与<span class="kindle-cn-underline">秦</span>
 战<span class="kindle-cn-underline">少梁</span>
 ，虏我将<span class="kindle-cn-underline">公孙痤</span>
 ，取<span class="kindle-cn-underline">庞</span>
 。<span class="kindle-cn-underline">秦献公</span>
 卒，子<span class="kindle-cn-underline">孝公</span>
 立。</p>
<p>十年，伐取<span class="kindle-cn-underline">赵皮牢</span>
 。彗星见。十二年，星昼坠，有声。</p>
<p>十四年，与<span class="kindle-cn-underline">赵</span>
 会<span class="kindle-cn-underline">鄗</span>
 。十五年，<span class="kindle-cn-underline">鲁</span>
 、<span class="kindle-cn-underline">卫</span>
 、<span class="kindle-cn-underline">宋</span>
 、<span class="kindle-cn-underline">郑</span>
 君来朝。十六年，与<span class="kindle-cn-underline">秦孝公</span>
 会<span class="kindle-cn-underline">杜平</span>
 。侵<span class="kindle-cn-underline">宋黄池</span>
 ，<span class="kindle-cn-underline">宋</span>
 复取之。</p>
<p>十七年，与<span class="kindle-cn-underline">秦</span>
 战<span class="kindle-cn-underline">元</span>
 里，<span class="kindle-cn-underline">秦</span>
 取我<span class="kindle-cn-underline">少梁</span>
 。围<span class="kindle-cn-underline">赵邯郸</span>
 。十八年，拔<span class="kindle-cn-underline">邯郸</span>
 。<span class="kindle-cn-underline">赵</span>
 请救于<span class="kindle-cn-underline">齐</span>
 ，<span class="kindle-cn-underline">齐</span>
 使<span class="kindle-cn-underline">田忌</span>
 、<span class="kindle-cn-underline">孙膑</span>
 救<span class="kindle-cn-underline">赵</span>
 ，败<span class="kindle-cn-underline">魏桂陵</span>
 。</p>
<p>十九年，诸侯围我<span class="kindle-cn-underline">襄陵</span>
 。筑长城，塞<span class="kindle-cn-underline">固阳</span>
 。</p>
<p><a id="page304"></a>
 二十年，归<span class="kindle-cn-underline">赵邯郸</span>
 ，与盟<span class="kindle-cn-underline">漳水</span>
 上。二十一年，与<span class="kindle-cn-underline">秦</span>
 会<span class="kindle-cn-underline">彤</span>
 。<span class="kindle-cn-underline">赵成侯</span>
 卒。二十八年，<span class="kindle-cn-underline">齐威王</span>
 卒。<span class="kindle-cn-underline">中山君</span>
 相<span class="kindle-cn-underline">魏</span>
 。</p>
<p>三十年，<span class="kindle-cn-underline">魏</span>
 伐<span class="kindle-cn-underline">赵</span>
 ，<span class="kindle-cn-underline">赵</span>
 告急<span class="kindle-cn-underline">齐</span>
 。<span class="kindle-cn-underline">齐宣王</span>
 用<span class="kindle-cn-underline">孙子</span>
 计，救<span class="kindle-cn-underline">赵</span>
 击<span class="kindle-cn-underline">魏</span>
 。<span class="kindle-cn-underline">魏</span>
 遂大兴师，使<span class="kindle-cn-underline">庞涓</span>
 将，而令<span class="kindle-cn-underline">太子申</span>
 为上将军。过<span class="kindle-cn-underline">外黄</span>
 ，<span class="kindle-cn-underline">外黄徐子</span>
 谓太子曰：“臣有百战百胜之术。”太子曰：“可得闻乎？”客曰：“固愿效之。”曰：“太子自将攻<span class="kindle-cn-underline">齐</span>
 ，大胜并<span class="kindle-cn-underline">莒</span>
 ，则富不过有<span class="kindle-cn-underline">魏</span>
 ，贵不益为王。若战不胜<span class="kindle-cn-underline">齐</span>
 ，则万世无<span class="kindle-cn-underline">魏</span>
 矣。此臣之百战百胜之术也。”太子曰：“诺，请必从公之言而还矣。”客曰：“太子虽欲还，不得矣。彼劝太子战攻，欲啜汁者众。太子虽欲还，恐不得矣。”太子因欲还，其御曰：“将出而还，与北同。”太子果与<span class="kindle-cn-underline">齐</span>
 人战，败于<span class="kindle-cn-underline">马陵</span>
 。<span class="kindle-cn-underline">齐</span>
 虏<span class="kindle-cn-underline">魏太子申</span>
 ，杀将军<span class="kindle-cn-underline">涓</span>
 ，军遂大破。</p>
<p>三十一年，<span class="kindle-cn-underline">秦</span>
 、<span class="kindle-cn-underline">赵</span>
 、<span class="kindle-cn-underline">齐</span>
 共伐我，<span class="kindle-cn-underline">秦</span>
 将<span class="kindle-cn-underline">商君</span>
 诈我将军<span class="kindle-cn-underline">公子卬</span>
 而袭夺其军，破之。<span class="kindle-cn-underline">秦</span>
 用<span class="kindle-cn-underline">商君</span>
 ，东地至<span class="kindle-cn-underline">河</span>
 ，而<span class="kindle-cn-underline">齐</span>
 、<span class="kindle-cn-underline">赵</span>
 数破我，<span class="kindle-cn-underline">安邑</span>
 近<span class="kindle-cn-underline">秦</span>
 ，于是徙治<span class="kindle-cn-underline">大梁</span>
 。以<span class="kindle-cn-underline">公子赫</span>
 为太子。</p>
<p>三十三年，<span class="kindle-cn-underline">秦孝公</span>
 卒，<span class="kindle-cn-underline">商君</span>
 亡<span class="kindle-cn-underline">秦</span>
 归<span class="kindle-cn-underline">魏</span>
 ，<span class="kindle-cn-underline">魏</span>
 怒，不入。三十五年，与<span class="kindle-cn-underline">齐宣王</span>
 会<span class="kindle-cn-underline">平阿</span>
 南。</p>
<p>
<span class="kindle-cn-underline">惠王</span>
 数被于军旅，卑礼厚币以招贤者。<span class="kindle-cn-underline">邹衍</span>
 、<span class="kindle-cn-underline">淳于髡</span>
 、<span class="kindle-cn-underline">孟轲</span>
 皆至<span class="kindle-cn-underline">梁</span>
 。<span class="kindle-cn-underline">梁惠王</span>
 曰：“寡人不佞，兵三折于外，太子虏，上将死，国以空虚，以羞先君宗庙社稷，寡人甚丑之。叟不远千里，辱幸至弊邑之廷，将何以利吾国？”<span class="kindle-cn-underline">孟轲</span>
 曰：“君不可以言利若是。夫君欲利则大夫欲利，大夫欲利则庶人欲利，上下争利，国则危矣。为人君，仁义而已矣，何以利为！”</p>
<p>三十六年，复与<span class="kindle-cn-underline">齐王</span>
 会<span class="kindle-cn-underline">甄</span>
 。是岁，<span class="kindle-cn-underline">惠王</span>
 卒，子<span class="kindle-cn-underline">襄王</span>
 立。</p>
<p>
<span class="kindle-cn-underline">襄王</span>
 元年，与诸侯会<span class="kindle-cn-underline">徐州</span>
 ，相王也。追尊父<span class="kindle-cn-underline">惠王</span>
 为王。</p>
<p>五年，<span class="kindle-cn-underline">秦</span>
 败我<span class="kindle-cn-underline">龙贾</span>
 军四万五千于<span class="kindle-cn-underline">雕阴</span>
 ，围我<span class="kindle-cn-underline">焦</span>
 、<span class="kindle-cn-underline">曲沃</span>
 。予<span class="kindle-cn-underline">秦河西</span>
 之地。</p>
<p>六年，与<span class="kindle-cn-underline">秦</span>
 会<span class="kindle-cn-underline">应</span>
 。<span class="kindle-cn-underline">秦</span>
 取我<span class="kindle-cn-underline">汾阴</span>
 、<span class="kindle-cn-underline">皮氏</span>
 、<span class="kindle-cn-underline">焦</span>
 。<span class="kindle-cn-underline">魏</span>
 伐<span class="kindle-cn-underline">楚</span>
 ，败之<span class="kindle-cn-underline">陉山</span>
 。七年，<span class="kindle-cn-underline">魏</span>
 尽入<span class="kindle-cn-underline">上郡</span>
 于<span class="kindle-cn-underline">秦</span>
 。<span class="kindle-cn-underline">秦</span>
 降我<span class="kindle-cn-underline">蒲阳</span>
 。八年，<span class="kindle-cn-underline">秦</span>
 归我<span class="kindle-cn-underline">焦</span>
 、<span class="kindle-cn-underline">曲沃</span>
 。</p>
<p>十二年，<span class="kindle-cn-underline">楚</span>
 败我<span class="kindle-cn-underline">襄陵</span>
 。诸侯执政与<span class="kindle-cn-underline">秦</span>
 相<span class="kindle-cn-underline">张仪</span>
 会<span class="kindle-cn-underline">齧桑</span>
 。十三年，<span class="kindle-cn-underline">张仪</span>
 相<span class="kindle-cn-underline">魏</span>
 。<span class="kindle-cn-underline">魏</span>
 有女子化为丈夫。<span class="kindle-cn-underline">秦</span>
 取我<span class="kindle-cn-underline">曲沃</span>
 、<span class="kindle-cn-underline">平周</span>
 。</p>
<p>十六年，<span class="kindle-cn-underline">襄王</span>
 卒，子<span class="kindle-cn-underline">哀王</span>
 立。<span class="kindle-cn-underline">张仪</span>
 复归<span class="kindle-cn-underline">秦</span>
 。</p>
<p>
<span class="kindle-cn-underline">哀王</span>
 元年，五国共攻<span class="kindle-cn-underline">秦</span>
 ，不胜而去。</p>
<p>二年，<span class="kindle-cn-underline">齐</span>
 败我<span class="kindle-cn-underline">观津</span>
 。五年，<span class="kindle-cn-underline">秦</span>
 使<span class="kindle-cn-underline">樗里子</span>
 伐取我<span class="kindle-cn-underline">曲沃</span>
 ，走<span class="kindle-cn-underline">犀首岸门</span>
 。六年，<span class="kindle-cn-underline">秦</span>
 来立<span class="kindle-cn-underline">公子政</span>
 为太子。与<span class="kindle-cn-underline">秦</span>
 会临<span class="kindle-cn-underline">晋</span>
 。七年，攻<span class="kindle-cn-underline">齐</span>
 。与<span class="kindle-cn-underline">秦</span>
 伐<span class="kindle-cn-underline">燕</span>
 。</p>
<p>八年，伐<span class="kindle-cn-underline">卫</span>
 ，拔列城二。<span class="kindle-cn-underline">卫君</span>
 患之。<span class="kindle-cn-underline">如耳</span>
 见<span class="kindle-cn-underline">卫君</span>
 曰：“请罢<span class="kindle-cn-underline">魏</span>
 兵，免<span class="kindle-cn-underline">成陵君</span>
 可乎？”<span class="kindle-cn-underline">卫君</span>
 曰：“先生果能，孤请世世以<span class="kindle-cn-underline">卫</span>
 事先生。”<span class="kindle-cn-underline">如耳</span>
 见<span class="kindle-cn-underline">成陵君</span>
 曰：<a id="page305"></a>
 “昔者<span class="kindle-cn-underline">魏</span>
 伐<span class="kindle-cn-underline">赵</span>
 ，断<span class="kindle-cn-underline">羊肠</span>
 ，拔<span class="kindle-cn-underline">阏与</span>
 ，约斩<span class="kindle-cn-underline">赵</span>
 ，<span class="kindle-cn-underline">赵</span>
 分而为二，所以不亡者，<span class="kindle-cn-underline">魏</span>
 为从主也。今<span class="kindle-cn-underline">卫</span>
 已迫亡，将西请事于<span class="kindle-cn-underline">秦</span>
 。与其以<span class="kindle-cn-underline">秦</span>
 醳<span class="kindle-cn-underline">卫</span>
 ，不如以<span class="kindle-cn-underline">魏</span>
 醳<span class="kindle-cn-underline">卫</span>
 ，<span class="kindle-cn-underline">卫</span>
 之德<span class="kindle-cn-underline">魏</span>
 必终无穷。”<span class="kindle-cn-underline">成陵君</span>
 曰：“诺。”<span class="kindle-cn-underline">如耳</span>
 见<span class="kindle-cn-underline">魏王</span>
 曰：“臣有谒于<span class="kindle-cn-underline">卫</span>
 。<span class="kindle-cn-underline">卫</span>
 故<span class="kindle-cn-underline">周室</span>
 之别也，其称小国，多宝器。今国迫于难而宝器不出者，其心以为攻<span class="kindle-cn-underline">卫</span>
 醳<span class="kindle-cn-underline">卫</span>
 不以王为主，故宝器虽出必不入于王也。臣窃料之，先言醳<span class="kindle-cn-underline">卫</span>
 者必受<span class="kindle-cn-underline">卫</span>
 者也。”<span class="kindle-cn-underline">如耳</span>
 出，<span class="kindle-cn-underline">成陵君</span>
 入，以其言见<span class="kindle-cn-underline">魏王</span>
 。<span class="kindle-cn-underline">魏王</span>
 听其说，罢其兵，免<span class="kindle-cn-underline">成陵君</span>
 ，终身不见。</p>
<p>九年，与<span class="kindle-cn-underline">秦王</span>
 会<span class="kindle-cn-underline">临晋</span>
 。<span class="kindle-cn-underline">张仪</span>
 、<span class="kindle-cn-underline">魏章</span>
 皆归于<span class="kindle-cn-underline">魏</span>
 。<span class="kindle-cn-underline">魏</span>
 相<span class="kindle-cn-underline">田需</span>
 死，<span class="kindle-cn-underline">楚</span>
 害<span class="kindle-cn-underline">张仪</span>
 、<span class="kindle-cn-underline">犀首</span>
 、<span class="kindle-cn-underline">薛公</span>
 。<span class="kindle-cn-underline">楚</span>
 相<span class="kindle-cn-underline">昭鱼</span>
 谓<span class="kindle-cn-underline">苏代</span>
 曰：“<span class="kindle-cn-underline">田需</span>
 死，吾恐<span class="kindle-cn-underline">张仪</span>
 、<span class="kindle-cn-underline">犀首</span>
 、<span class="kindle-cn-underline">薛公</span>
 有一人相<span class="kindle-cn-underline">魏</span>
 者也。”<span class="kindle-cn-underline">代</span>
 曰：“然相者欲谁而君便之？”<span class="kindle-cn-underline">昭鱼</span>
 曰：“吾欲太子之自相也。”<span class="kindle-cn-underline">代</span>
 曰：“请为君北，必相之。”<span class="kindle-cn-underline">昭鱼</span>
 曰：“奈何？”对曰：“君其为<span class="kindle-cn-underline">梁王</span>
 ，<span class="kindle-cn-underline">代</span>
 请说君。”<span class="kindle-cn-underline">昭鱼</span>
 曰：“奈何？”对曰：“<span class="kindle-cn-underline">代</span>
 也从<span class="kindle-cn-underline">楚</span>
 来，<span class="kindle-cn-underline">昭鱼</span>
 甚忧，曰：‘<span class="kindle-cn-underline">田需</span>
 死，吾恐<span class="kindle-cn-underline">张仪</span>
 、<span class="kindle-cn-underline">犀首</span>
 、<span class="kindle-cn-underline">薛公</span>
 有一人相<span class="kindle-cn-underline">魏</span>
 者也。’<span class="kindle-cn-underline">代</span>
 曰：‘<span class="kindle-cn-underline">梁王</span>
 ，长主也，必不相<span class="kindle-cn-underline">张仪</span>
 。<span class="kindle-cn-underline">张仪</span>
 相，必右<span class="kindle-cn-underline">秦</span>
 而左<span class="kindle-cn-underline">魏</span>
 。<span class="kindle-cn-underline">犀首</span>
 相，必右<span class="kindle-cn-underline">韩</span>
 而左<span class="kindle-cn-underline">魏</span>
 。<span class="kindle-cn-underline">薛公</span>
 相，必右<span class="kindle-cn-underline">齐</span>
 而左<span class="kindle-cn-underline">魏</span>
 。<span class="kindle-cn-underline">梁王</span>
 ，长主也，必不便也。’王曰：‘然则寡人孰相？’<span class="kindle-cn-underline">代</span>
 曰：‘莫若太子之自相。太子之自相，是三人者皆以太子为非常相也，皆将务以其国事<span class="kindle-cn-underline">魏</span>
 ，欲得丞相玺也。以<span class="kindle-cn-underline">魏</span>
 之强，而三万乘之国辅之，<span class="kindle-cn-underline">魏</span>
 必安矣。故曰莫若太子之自相也。’”遂北见<span class="kindle-cn-underline">梁王</span>
 ，以此告之。太子果相<span class="kindle-cn-underline">魏</span>
 。</p>
<p>十年，<span class="kindle-cn-underline">张仪</span>
 死。十一年，与<span class="kindle-cn-underline">秦武王</span>
 会<span class="kindle-cn-underline">应</span>
 。十二年，太子朝于<span class="kindle-cn-underline">秦</span>
 。<span class="kindle-cn-underline">秦</span>
 来伐我<span class="kindle-cn-underline">皮氏</span>
 ，未拔而解。十四年，<span class="kindle-cn-underline">秦</span>
 来归<span class="kindle-cn-underline">武王后</span>
 。十六年，<span class="kindle-cn-underline">秦</span>
 拔我<span class="kindle-cn-underline">蒲反</span>
 、<span class="kindle-cn-underline">阳晋</span>
 、<span class="kindle-cn-underline">封陵</span>
 。十七年，与<span class="kindle-cn-underline">秦</span>
 会<span class="kindle-cn-underline">临晋</span>
 。<span class="kindle-cn-underline">秦</span>
 予我<span class="kindle-cn-underline">蒲反</span>
 。十八年，与<span class="kindle-cn-underline">秦</span>
 伐<span class="kindle-cn-underline">楚</span>
 。二十一年，与<span class="kindle-cn-underline">齐</span>
 、<span class="kindle-cn-underline">韩</span>
 共败<span class="kindle-cn-underline">秦</span>
 军<span class="kindle-cn-underline">函谷</span>
 。</p>
<p>二十三年，<span class="kindle-cn-underline">秦</span>
 复予我<span class="kindle-cn-underline">河外</span>
 及<span class="kindle-cn-underline">封陵</span>
 为和。<span class="kindle-cn-underline">哀王</span>
 卒，子<span class="kindle-cn-underline">昭王</span>
 立。<br/>
<br/>
</p>
<p>
<span class="kindle-cn-underline">昭王</span>
 元年，<span class="kindle-cn-underline">秦</span>
 拔我<span class="kindle-cn-underline">襄城</span>
 。二年，与<span class="kindle-cn-underline">秦</span>
 战，我不利。三年，佐<span class="kindle-cn-underline">韩</span>
 攻<span class="kindle-cn-underline">秦</span>
 ，<span class="kindle-cn-underline">秦</span>
 将<span class="kindle-cn-underline">白起</span>
 败我军<span class="kindle-cn-underline">伊阙</span>
 二十四万。六年，予<span class="kindle-cn-underline">秦河东</span>
 地方四百里。<span class="kindle-cn-underline">芒卯</span>
 以诈重。七年，<span class="kindle-cn-underline">秦</span>
 拔我城大小六十一。八年，<span class="kindle-cn-underline">秦昭王</span>
 为西帝，<span class="kindle-cn-underline">齐湣王</span>
 为东帝，月馀，皆复称王归帝。九年，<span class="kindle-cn-underline">秦</span>
 拔我<span class="kindle-cn-underline">新垣</span>
 、<span class="kindle-cn-underline">曲阳</span>
 之城。</p>
<p>十年，<span class="kindle-cn-underline">齐</span>
 灭<span class="kindle-cn-underline">宋</span>
 ，<span class="kindle-cn-underline">宋王</span>
 死我<span class="kindle-cn-underline">温</span>
 。十二年，与<span class="kindle-cn-underline">秦</span>
 、<span class="kindle-cn-underline">赵</span>
 、<span class="kindle-cn-underline">韩</span>
 、<span class="kindle-cn-underline">燕</span>
 共伐<span class="kindle-cn-underline">齐</span>
 ，败之<span class="kindle-cn-underline">济</span>
 西，<span class="kindle-cn-underline">湣王</span>
 出亡。<span class="kindle-cn-underline">燕</span>
 独入<span class="kindle-cn-underline">临菑</span>
 。与<span class="kindle-cn-underline">秦王</span>
 会<span class="kindle-cn-underline">西周</span>
 。</p>
<p>十三年，<span class="kindle-cn-underline">秦</span>
 拔我<span class="kindle-cn-underline">安城</span>
 。兵到<span class="kindle-cn-underline">大梁</span>
 ，去。十八年，<span class="kindle-cn-underline">秦</span>
 拔<span class="kindle-cn-underline">郢</span>
 ，<span class="kindle-cn-underline">楚王</span>
 徙<span class="kindle-cn-underline">陈</span>
 。</p>
<p>十九年，<span class="kindle-cn-underline">昭王</span>
 卒，子<span class="kindle-cn-underline">安釐王</span>
 立。</p>
<p><a id="page306"></a>
 <span class="kindle-cn-underline">安釐王</span>
 元年，<span class="kindle-cn-underline">秦</span>
 拔我两城。二年，又拔我二城，军<span class="kindle-cn-underline">大梁</span>
 下，<span class="kindle-cn-underline">韩</span>
 来救，予<span class="kindle-cn-underline">秦温</span>
 以和。三年，<span class="kindle-cn-underline">秦</span>
 拔我四城，斩首四万。四年，<span class="kindle-cn-underline">秦</span>
 破我及<span class="kindle-cn-underline">韩</span>
 、<span class="kindle-cn-underline">赵</span>
 ，杀十五万人，走我将<span class="kindle-cn-underline">芒卯</span>
 。<span class="kindle-cn-underline">魏</span>
 将<span class="kindle-cn-underline">段干子</span>
 请予<span class="kindle-cn-underline">秦南阳</span>
 以和。<span class="kindle-cn-underline">苏代</span>
 谓<span class="kindle-cn-underline">魏王</span>
 曰：“欲玺者<span class="kindle-cn-underline">段干子</span>
 也，欲地者<span class="kindle-cn-underline">秦</span>
 也。今王使欲地者制玺，使欲玺者制地，<span class="kindle-cn-underline">魏氏</span>
 地不尽则不知已。且夫以地事<span class="kindle-cn-underline">秦</span>
 ，譬犹抱薪救火，薪不尽，火不灭。”王曰：“是则然也。虽然，事始已行，不可更矣。”对曰：“王独不见夫博之所以贵枭者，便则食，不便则止矣。今王曰‘事始已行，不可更’，是何王之用智不如用枭也？”</p>
<p>九年，<span class="kindle-cn-underline">秦</span>
 拔我<span class="kindle-cn-underline">怀</span>
 。十年，<span class="kindle-cn-underline">秦</span>
 太子外质于<span class="kindle-cn-underline">魏</span>
 死。十一年，<span class="kindle-cn-underline">秦</span>
 拔我<span class="kindle-cn-underline">郪丘</span>
 。</p>
<p>
<span class="kindle-cn-underline">秦昭王</span>
 谓左右曰：“今时<span class="kindle-cn-underline">韩</span>
 、<span class="kindle-cn-underline">魏</span>
 与始孰强？”对曰：“不如始强。”王曰：“今时<span class="kindle-cn-underline">如耳</span>
 、<span class="kindle-cn-underline">魏齐</span>
 与<span class="kindle-cn-underline">孟尝</span>
 、<span class="kindle-cn-underline">芒卯</span>
 孰贤？”对曰：“不如。”王曰：“以<span class="kindle-cn-underline">孟尝</span>
 、<span class="kindle-cn-underline">芒卯</span>
 之贤，率强<span class="kindle-cn-underline">韩</span>
 、<span class="kindle-cn-underline">魏</span>
 以攻<span class="kindle-cn-underline">秦</span>
 ，犹无奈寡人何也。今以无能之<span class="kindle-cn-underline">如耳</span>
 、<span class="kindle-cn-underline">魏齐</span>
 而率弱<span class="kindle-cn-underline">韩</span>
 、<span class="kindle-cn-underline">魏</span>
 以伐<span class="kindle-cn-underline">秦</span>
 ，其无奈寡人何亦明矣。”左右皆曰：“甚然。”<span class="kindle-cn-underline">中旗</span>
 冯琴而对曰：“王之料天下过矣。当<span class="kindle-cn-underline">晋</span>
 六卿之时，<span class="kindle-cn-underline">知氏</span>
 最强，灭<span class="kindle-cn-underline">范</span>
 、<span class="kindle-cn-underline">中行</span>
 ，又率<span class="kindle-cn-underline">韩</span>
 、<span class="kindle-cn-underline">魏</span>
 之兵以围<span class="kindle-cn-underline">赵襄子</span>
 于<span class="kindle-cn-underline">晋阳</span>
 ，决<span class="kindle-cn-underline">晋水</span>
 以灌<span class="kindle-cn-underline">晋阳</span>
 之城，不湛者三版。<span class="kindle-cn-underline">知伯</span>
 行水，<span class="kindle-cn-underline">魏桓子</span>
 御，<span class="kindle-cn-underline">韩康子</span>
 为参乘。<span class="kindle-cn-underline">知伯</span>
 曰：‘吾始不知水之可以亡人之国也，乃今知之。’<span class="kindle-cn-underline">汾水</span>
 可以灌<span class="kindle-cn-underline">安邑</span>
 ，<span class="kindle-cn-underline">绛水</span>
 可以灌<span class="kindle-cn-underline">平阳</span>
 。<span class="kindle-cn-underline">魏桓子</span>
 肘<span class="kindle-cn-underline">韩康子</span>
 ，<span class="kindle-cn-underline">韩康子</span>
 履<span class="kindle-cn-underline">魏桓子</span>
 ，肘足接于车上，而<span class="kindle-cn-underline">知氏</span>
 地分，身死国亡，为天下笑。今<span class="kindle-cn-underline">秦</span>
 兵虽强，不能过<span class="kindle-cn-underline">知氏</span>
 ；<span class="kindle-cn-underline">韩</span>
 、<span class="kindle-cn-underline">魏</span>
 虽弱，尚贤其在<span class="kindle-cn-underline">晋阳</span>
 之下也。此方其用肘足之时也，愿王之勿易也！”于是<span class="kindle-cn-underline">秦王</span>
 恐。<br/>
<br/>
</p>
<p>
<span class="kindle-cn-underline">齐</span>
 、<span class="kindle-cn-underline">楚</span>
 相约而攻<span class="kindle-cn-underline">魏</span>
 ，<span class="kindle-cn-underline">魏</span>
 使人求救于<span class="kindle-cn-underline">秦</span>
 ，冠盖相望也，而<span class="kindle-cn-underline">秦</span>
 救不至。<span class="kindle-cn-underline">魏</span>
 人有<span class="kindle-cn-underline">唐雎</span>
 者，年九十馀矣，谓<span class="kindle-cn-underline">魏王</span>
 曰：“老臣请西说<span class="kindle-cn-underline">秦王</span>
 ，令兵先臣出。”<span class="kindle-cn-underline">魏王</span>
 再拜，遂约车而遣之。<span class="kindle-cn-underline">唐雎</span>
 到，入见<span class="kindle-cn-underline">秦王</span>
 。<span class="kindle-cn-underline">秦王</span>
 曰：“丈人芒然乃远至此，甚苦矣！夫<span class="kindle-cn-underline">魏</span>
 之来求救数矣，寡人知<span class="kindle-cn-underline">魏</span>
 之急已。”<span class="kindle-cn-underline">唐雎</span>
 对曰：“大王已知<span class="kindle-cn-underline">魏</span>
 之急而救不发者，臣窃以为用策之臣无任矣。夫<span class="kindle-cn-underline">魏</span>
 ，一万乘之国也，然所以西面而事<span class="kindle-cn-underline">秦</span>
 ，称东藩，受冠带，祠春秋者，以<span class="kindle-cn-underline">秦</span>
 之强足以为与也。今<span class="kindle-cn-underline">齐</span>
 、<span class="kindle-cn-underline">楚</span>
 之兵已合于<span class="kindle-cn-underline">魏</span>
 郊矣，而<span class="kindle-cn-underline">秦</span>
 救不发，亦将赖其未急也。使之大急，彼且割地而约从，王尚何救焉？必待其急而救之，是失一东藩之<span class="kindle-cn-underline">魏</span>
 而强二敌之<span class="kindle-cn-underline">齐</span>
 、<span class="kindle-cn-underline">楚</span>
 ，则王何利焉？”于是<span class="kindle-cn-underline">秦昭王</span>
 遽为发兵救<span class="kindle-cn-underline">魏</span>
 。<span class="kindle-cn-underline">魏氏</span>
 复定。</p>
<p>
<span class="kindle-cn-underline">赵</span>
 使人谓<span class="kindle-cn-underline">魏王</span>
 曰：“为我杀<span class="kindle-cn-underline">范痤</span>
 ，吾请献七十里之地。”<span class="kindle-cn-underline">魏王</span>
 曰：“诺。”使吏捕之，围而未杀。<span class="kindle-cn-underline">痤</span>
 因上屋骑危，谓使者曰：“与其以死<span class="kindle-cn-underline">痤</span>
 市，不如以生<span class="kindle-cn-underline">痤</span>
 市。有如<span class="kindle-cn-underline">痤</span>
 死，<span class="kindle-cn-underline">赵</span>
 不予王地，则王将奈何？故不若与先定割地，然后<a id="page307"></a>
 杀<span class="kindle-cn-underline">痤</span>
 。”<span class="kindle-cn-underline">魏王</span>
 曰：“善。”<span class="kindle-cn-underline">痤</span>
 因上书<span class="kindle-cn-underline">信陵君</span>
 曰：“<span class="kindle-cn-underline">痤</span>
 ，故<span class="kindle-cn-underline">魏</span>
 之免相也，<span class="kindle-cn-underline">赵</span>
 以地杀<span class="kindle-cn-underline">痤</span>
 而<span class="kindle-cn-underline">魏王</span>
 听之，有如强<span class="kindle-cn-underline">秦</span>
 亦将袭<span class="kindle-cn-underline">赵</span>
 之欲，则君且奈何？”<span class="kindle-cn-underline">信陵君</span>
 言于王而出之。</p>
<p>
<span class="kindle-cn-underline">魏王</span>
 以<span class="kindle-cn-underline">秦</span>
 救之故，欲亲<span class="kindle-cn-underline">秦</span>
 而伐<span class="kindle-cn-underline">韩</span>
 ，以求故地。<span class="kindle-cn-underline">无忌</span>
 谓<span class="kindle-cn-underline">魏王</span>
 曰：</p>
<div class="kindle-cn-para-2em-indent">
<p>
<span class="kindle-cn-underline">秦</span>
 与<span class="kindle-cn-underline">戎翟</span>
 同俗，有虎狼之心，贪戾好利无信，不识礼义德行。苟有利焉，不顾亲戚兄弟，若禽兽耳，此天下之所识也，非有所施厚积德也。故太后母也，而以忧死；<span class="kindle-cn-underline">穰侯</span>
 舅也，功莫大焉，而竟逐之；两弟无罪，而再夺之国。此于亲戚若此，而况于仇雠之国乎？今王与<span class="kindle-cn-underline">秦</span>
 共伐<span class="kindle-cn-underline">韩</span>
 而益近<span class="kindle-cn-underline">秦</span>
 患，臣甚惑之。而王不识则不明，群臣莫以闻则不忠。</p>
<p>今<span class="kindle-cn-underline">韩氏</span>
 以一女子奉一弱主，内有大乱，外交强<span class="kindle-cn-underline">秦魏</span>
 之兵，王以为不亡乎？<span class="kindle-cn-underline">韩</span>
 亡，<span class="kindle-cn-underline">秦</span>
 有<span class="kindle-cn-underline">郑</span>
 地，与<span class="kindle-cn-underline">大梁</span>
 邻，王以为安乎？王欲得故地，今负强<span class="kindle-cn-underline">秦</span>
 之亲，王以为利乎？</p>
<p>
<span class="kindle-cn-underline">秦</span>
 非无事之国也，<span class="kindle-cn-underline">韩</span>
 亡之后必将更事，更事必就易与利，就易与利必不伐<span class="kindle-cn-underline">楚</span>
 与<span class="kindle-cn-underline">赵</span>
 矣。是何也？夫越山逾<span class="kindle-cn-underline">河</span>
 ，绝<span class="kindle-cn-underline">韩上党</span>
 而攻强<span class="kindle-cn-underline">赵</span>
 ，是复<span class="kindle-cn-underline">阏与</span>
 之事，<span class="kindle-cn-underline">秦</span>
 必不为也。若道<span class="kindle-cn-underline">河内</span>
 ，倍<span class="kindle-cn-underline">邺</span>
 、<span class="kindle-cn-underline">朝歌</span>
 ，绝<span class="kindle-cn-underline">漳滏</span>
 水，与<span class="kindle-cn-underline">赵</span>
 兵决于<span class="kindle-cn-underline">邯郸</span>
 之郊，是<span class="kindle-cn-underline">知伯</span>
 之祸也，<span class="kindle-cn-underline">秦</span>
 又不敢。伐<span class="kindle-cn-underline">楚</span>
 ，道<span class="kindle-cn-underline">涉谷</span>
 ，行三千里而攻<span class="kindle-cn-underline">冥阸之塞</span>
 ，所行甚远，所攻甚难，<span class="kindle-cn-underline">秦</span>
 又不为也。若道<span class="kindle-cn-underline">河外</span>
 ，倍<span class="kindle-cn-underline">大梁</span>
 ，右<span class="kindle-cn-underline">上蔡</span>
 、<span class="kindle-cn-underline">召陵</span>
 ，与<span class="kindle-cn-underline">楚</span>
 兵决于<span class="kindle-cn-underline">陈</span>
 郊，<span class="kindle-cn-underline">秦</span>
 又不敢。故曰<span class="kindle-cn-underline">秦</span>
 必不伐<span class="kindle-cn-underline">楚</span>
 与<span class="kindle-cn-underline">赵</span>
 矣，又不攻<span class="kindle-cn-underline">卫</span>
 与<span class="kindle-cn-underline">齐</span>
 矣。</p>
<p>夫<span class="kindle-cn-underline">韩</span>
 亡之后，兵出之日，非<span class="kindle-cn-underline">魏</span>
 无攻已。<span class="kindle-cn-underline">秦</span>
 固有<span class="kindle-cn-underline">怀</span>
 、<span class="kindle-cn-underline">茅</span>
 、<span class="kindle-cn-underline"><img class="kindle-cn-inline-character" src="Image00085.jpg" alt="" />
 丘</span>
 ，城<span class="kindle-cn-underline">垝津</span>
 以临<span class="kindle-cn-underline">河内</span>
 ，<span class="kindle-cn-underline">河内共</span>
 、<span class="kindle-cn-underline">汲</span>
 必危；有<span class="kindle-cn-underline">郑</span>
 地，得<span class="kindle-cn-underline">垣雍</span>
 ，决<span class="kindle-cn-underline">荧泽</span>
 水灌<span class="kindle-cn-underline">大梁</span>
 ，<span class="kindle-cn-underline">大梁</span>
 必亡。王之使者出过而恶<span class="kindle-cn-underline">安陵氏</span>
 于<span class="kindle-cn-underline">秦</span>
 ，<span class="kindle-cn-underline">秦</span>
 之欲诛之久矣。<span class="kindle-cn-underline">秦叶阳</span>
 、<span class="kindle-cn-underline">昆阳</span>
 与<span class="kindle-cn-underline">舞阳</span>
 邻，听使者之恶之，随<span class="kindle-cn-underline">安陵氏</span>
 而亡之，绕<span class="kindle-cn-underline">舞阳</span>
 之北，以东临<span class="kindle-cn-underline">许</span>
 ，<span class="kindle-cn-underline">南国</span>
 必危，国无害乎？</p>
<p>夫憎<span class="kindle-cn-underline">韩</span>
 不爱<span class="kindle-cn-underline">安陵氏</span>
 可也，夫不患<span class="kindle-cn-underline">秦</span>
 之不爱<span class="kindle-cn-underline">南国</span>
 非也。异日者，<span class="kindle-cn-underline">秦</span>
 在<span class="kindle-cn-underline">河西晋</span>
 ，国去<span class="kindle-cn-underline">梁</span>
 千里，有<span class="kindle-cn-underline">河</span>
 山以阑之，有<span class="kindle-cn-underline">周韩</span>
 以间之。从<span class="kindle-cn-underline">林乡</span>
 军以至于今，<span class="kindle-cn-underline">秦</span>
 七攻<span class="kindle-cn-underline">魏</span>
 ，五入囿中，边城尽拔，<span class="kindle-cn-underline">文台</span>
 堕，<span class="kindle-cn-underline">垂都</span>
 焚，林木伐，麋鹿尽，而国继以围。又长驱<span class="kindle-cn-underline">梁</span>
 北，东至<span class="kindle-cn-underline">陶卫</span>
 之郊，北至平<span class="kindle-cn-underline">监</span>
 。所亡于<span class="kindle-cn-underline">秦</span>
 者，山南山北，<span class="kindle-cn-underline">河外河内</span>
 ，大县数十，名都数百。<span class="kindle-cn-underline">秦</span>
 乃在<span class="kindle-cn-underline">河西晋</span>
 ，去<span class="kindle-cn-underline">梁</span>
 千里，而祸若是矣。又况于使<span class="kindle-cn-underline">秦</span>
 无<span class="kindle-cn-underline">韩</span>
 ，有<span class="kindle-cn-underline">郑</span>
 地，无<span class="kindle-cn-underline">河</span>
 山而阑之，无<span class="kindle-cn-underline">周韩</span>
 而间之，去<span class="kindle-cn-underline">大梁</span>
 百里，祸必由此矣。</p>
<p>异日者，从之不成也，<span class="kindle-cn-underline">楚</span>
 、<span class="kindle-cn-underline">魏</span>
 疑而<span class="kindle-cn-underline">韩</span>
 不可得也。今<span class="kindle-cn-underline">韩</span>
 受兵三年，<span class="kindle-cn-underline">秦</span>
 桡之以讲，识亡不听，投质于<span class="kindle-cn-underline">赵</span>
 ，请为天下雁行顿刃，<span class="kindle-cn-underline">楚</span>
 、<span class="kindle-cn-underline">赵</span>
 必集兵，皆<a id="page308"></a>
 识<span class="kindle-cn-underline">秦</span>
 之欲无穷也，非尽亡天下之国而臣海内，必不休矣。是故臣愿以从事王，王速受<span class="kindle-cn-underline">楚赵</span>
 之约，而挟<span class="kindle-cn-underline">韩</span>
 之质以存<span class="kindle-cn-underline">韩</span>
 ，而求故地，<span class="kindle-cn-underline">韩</span>
 必效之。此士民不劳而故地得，其功多于与<span class="kindle-cn-underline">秦</span>
 共伐<span class="kindle-cn-underline">韩</span>
 ，而又与强<span class="kindle-cn-underline">秦</span>
 邻之祸也。</p>
<p>夫存<span class="kindle-cn-underline">韩</span>
 安<span class="kindle-cn-underline">魏</span>
 而利天下，此亦王之天时已。通<span class="kindle-cn-underline">韩上党</span>
 于<span class="kindle-cn-underline">共</span>
 、<span class="kindle-cn-underline">甯</span>
 ，使道<span class="kindle-cn-underline">安成</span>
 ，出入赋之，是<span class="kindle-cn-underline">魏</span>
 重质<span class="kindle-cn-underline">韩</span>
 以其<span class="kindle-cn-underline">上党</span>
 也。今有其赋，足以富国。<span class="kindle-cn-underline">韩</span>
 必德<span class="kindle-cn-underline">魏</span>
 爱<span class="kindle-cn-underline">魏</span>
 重<span class="kindle-cn-underline">魏</span>
 畏<span class="kindle-cn-underline">魏</span>
 ，<span class="kindle-cn-underline">韩</span>
 必不敢反<span class="kindle-cn-underline">魏</span>
 ，是<span class="kindle-cn-underline">韩</span>
 则<span class="kindle-cn-underline">魏</span>
 之县也。<span class="kindle-cn-underline">魏</span>
 得<span class="kindle-cn-underline">韩</span>
 以为县卫，<span class="kindle-cn-underline">大梁</span>
 、<span class="kindle-cn-underline">河外</span>
 必安矣。今不存<span class="kindle-cn-underline">韩</span>
 ，<span class="kindle-cn-underline">二周</span>
 、<span class="kindle-cn-underline">安陵</span>
 必危，<span class="kindle-cn-underline">楚</span>
 、<span class="kindle-cn-underline">赵</span>
 大破，<span class="kindle-cn-underline">卫</span>
 、<span class="kindle-cn-underline">齐</span>
 甚畏，天下西向而驰<span class="kindle-cn-underline">秦</span>
 入朝而为臣不久矣。<br/>
<br/>
</p>
<p>二十年，<span class="kindle-cn-underline">秦</span>
 围<span class="kindle-cn-underline">邯郸</span>
 ，<span class="kindle-cn-underline">信陵君无忌</span>
 矫夺将军<span class="kindle-cn-underline">晋鄙</span>
 兵以救<span class="kindle-cn-underline">赵</span>
 ，<span class="kindle-cn-underline">赵</span>
 得全。<span class="kindle-cn-underline">无忌</span>
 因留<span class="kindle-cn-underline">赵</span>
 。二十六年，<span class="kindle-cn-underline">秦昭王</span>
 卒。</p>
<p>三十年，<span class="kindle-cn-underline">无忌</span>
 归<span class="kindle-cn-underline">魏</span>
 ，率五国兵攻<span class="kindle-cn-underline">秦</span>
 ，败之<span class="kindle-cn-underline">河外</span>
 ，走<span class="kindle-cn-underline">蒙骜</span>
 。<span class="kindle-cn-underline">魏太子增</span>
 质于<span class="kindle-cn-underline">秦</span>
 ，<span class="kindle-cn-underline">秦</span>
 怒，欲囚<span class="kindle-cn-underline">魏太子增</span>
 。或为<span class="kindle-cn-underline">增</span>
 谓<span class="kindle-cn-underline">秦王</span>
 曰：“<span class="kindle-cn-underline">公孙喜</span>
 固谓<span class="kindle-cn-underline">魏</span>
 相曰‘请以<span class="kindle-cn-underline">魏</span>
 疾击<span class="kindle-cn-underline">秦</span>
 ，<span class="kindle-cn-underline">秦王</span>
 怒，必囚<span class="kindle-cn-underline">增</span>
 。<span class="kindle-cn-underline">魏王</span>
 又怒，击<span class="kindle-cn-underline">秦</span>
 ，<span class="kindle-cn-underline">秦</span>
 必伤’。今王囚<span class="kindle-cn-underline">增</span>
 ，是<span class="kindle-cn-underline">喜</span>
 之计中也。故不若贵<span class="kindle-cn-underline">增</span>
 而合<span class="kindle-cn-underline">魏</span>
 ，以疑之于<span class="kindle-cn-underline">齐</span>
 、<span class="kindle-cn-underline">韩</span>
 。”<span class="kindle-cn-underline">秦</span>
 乃止<span class="kindle-cn-underline">增</span>
 。</p>
<p>三十一年，<span class="kindle-cn-underline">秦王政</span>
 初立。</p>
<p>三十四年，<span class="kindle-cn-underline">安釐王</span>
 卒，<span class="kindle-cn-underline">太子增</span>
 立，是为<span class="kindle-cn-underline">景湣王</span>
 。<span class="kindle-cn-underline">信陵君无忌</span>
 卒。<br/>
<br/>
</p>
<p>
<span class="kindle-cn-underline">景湣王</span>
 元年，<span class="kindle-cn-underline">秦</span>
 拔我二十城，以为<span class="kindle-cn-underline">秦东郡</span>
 。二年，<span class="kindle-cn-underline">秦</span>
 拔我<span class="kindle-cn-underline">朝歌</span>
 。<span class="kindle-cn-underline">卫</span>
 徙<span class="kindle-cn-underline">野王</span>
 。三年，<span class="kindle-cn-underline">秦</span>
 拔我<span class="kindle-cn-underline">汲</span>
 。五年，<span class="kindle-cn-underline">秦</span>
 拔我<span class="kindle-cn-underline">垣</span>
 、<span class="kindle-cn-underline">蒲阳</span>
 、<span class="kindle-cn-underline">衍</span>
 。十五年，<span class="kindle-cn-underline">景湣王</span>
 卒，子<span class="kindle-cn-underline">王假</span>
 立。</p>
<p>
<span class="kindle-cn-underline">王假</span>
 元年，<span class="kindle-cn-underline">燕太子丹</span>
 使<span class="kindle-cn-underline">荆轲</span>
 刺<span class="kindle-cn-underline">秦王</span>
 ，<span class="kindle-cn-underline">秦王</span>
 觉之。</p>
<p>三年，<span class="kindle-cn-underline">秦</span>
 灌<span class="kindle-cn-underline">大梁</span>
 ，虏<span class="kindle-cn-underline">王假</span>
 ，遂灭<span class="kindle-cn-underline">魏</span>
 以为郡县。<br/>
<br/>
</p>
<p>
<span class="kindle-cn-underline">太史公</span>
 曰：吾适故<span class="kindle-cn-underline">大梁</span>
 之墟，墟中人曰：“<span class="kindle-cn-underline">秦</span>
 之破<span class="kindle-cn-underline">梁</span>
 ，引<span class="kindle-cn-underline">河沟</span>
 而灌<span class="kindle-cn-underline">大梁</span>
 ，三月城坏，王请降，遂灭<span class="kindle-cn-underline">魏</span>
 。”说者皆曰<span class="kindle-cn-underline">魏</span>
 以不用<span class="kindle-cn-underline">信陵君</span>
 故，国削弱至于亡，余以为不然。天方令<span class="kindle-cn-underline">秦</span>
 平海内，其业未成，<span class="kindle-cn-underline">魏</span>
 虽得<span class="kindle-cn-underline">阿衡</span>
 之佐，曷益乎？</p>
</div>
</div>
</body>
</html>
