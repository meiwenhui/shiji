<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史 记 卷 十 五六国年表第三</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page113"></a>
 史记卷十五<br/>
六国年表第三</h1>
<p>
<span class="kindle-cn-underline">太史公</span>
 读<span class="kindle-cn-quxian">秦记</span>
 ，至<span class="kindle-cn-underline">犬戎</span>
 败<span class="kindle-cn-underline">幽王</span>
 ，<span class="kindle-cn-underline">周</span>
 东徙<span class="kindle-cn-underline">洛邑</span>
 ，<span class="kindle-cn-underline">秦襄公</span>
 始封为诸侯，作<span class="kindle-cn-underline">西畤</span>
 用事上帝，僭端见矣。<span class="kindle-cn-quxian">礼</span>
 曰：“天子祭天地，诸侯祭其域内名山大川。”今<span class="kindle-cn-underline">秦</span>
 杂<span class="kindle-cn-underline">戎翟</span>
 之俗，先暴戾，后仁义，位在藩臣而胪于郊祀，君子惧焉。及<span class="kindle-cn-underline">文公</span>
 逾<span class="kindle-cn-underline">陇</span>
 ，攘夷狄，尊<span class="kindle-cn-underline">陈宝</span>
 ，营<span class="kindle-cn-underline">岐雍</span>
 之间，而<span class="kindle-cn-underline">穆公</span>
 修政，东竟至<span class="kindle-cn-underline">河</span>
 ，则与<span class="kindle-cn-underline">齐桓</span>
 、<span class="kindle-cn-underline">晋文</span>
 中国侯伯侔矣。是后陪臣执政，大夫世禄，六卿擅<span class="kindle-cn-underline">晋</span>
 权，征伐会盟，威重于诸侯。及<span class="kindle-cn-underline">田常</span>
 杀<span class="kindle-cn-underline">简公</span>
 而相<span class="kindle-cn-underline">齐国</span>
 ，诸侯晏然弗讨，海内争于战功矣。三国终之卒分<span class="kindle-cn-underline">晋</span>
 ，<span class="kindle-cn-underline">田和</span>
 亦灭<span class="kindle-cn-underline">齐</span>
 而有之，六国之盛自此始。务在强兵并敌，谋诈用而从衡短长之说起。矫称蜂出，誓盟不信，虽置质剖符犹不能约束也。<span class="kindle-cn-underline">秦</span>
 始小国僻远，诸<span class="kindle-cn-underline">夏</span>
 宾之，比于<span class="kindle-cn-underline">戎翟</span>
 ，至<span class="kindle-cn-underline">献公</span>
 之后常雄诸侯。论<span class="kindle-cn-underline">秦</span>
 之德义不如<span class="kindle-cn-underline">鲁卫</span>
 之暴戾者，量<span class="kindle-cn-underline">秦</span>
 之兵不如<span class="kindle-cn-underline">三晋</span>
 之强也，然卒并天下，非必险固便形势利也，盖若天所助焉。</p>
<p>或曰“东方物所始生，西方物之成孰”。夫作事者必于东南，收功实者常于西北。故<span class="kindle-cn-underline">禹</span>
 兴于<span class="kindle-cn-underline">西羌</span>
 ，<span class="kindle-cn-underline">汤</span>
 起于<span class="kindle-cn-underline">亳</span>
 ，<span class="kindle-cn-underline">周</span>
 之王也以<span class="kindle-cn-underline">丰镐</span>
 伐<span class="kindle-cn-underline">殷</span>
 ，<span class="kindle-cn-underline">秦</span>
 之帝用<span class="kindle-cn-underline">雍州</span>
 兴，<span class="kindle-cn-underline">汉</span>
 之兴自<span class="kindle-cn-underline">蜀汉</span>
 。</p>
<p>
<span class="kindle-cn-underline">秦</span>
 既得意，烧天下<span class="kindle-cn-quxian">诗书</span>
 ，诸侯史记尤甚，为其有所刺讥也。<span class="kindle-cn-quxian">诗书</span>
 所以复见者，多藏人家，而史记独藏<span class="kindle-cn-underline">周室</span>
 ，以故灭。惜哉，惜哉！独有<span class="kindle-cn-quxian">秦记</span>
 ，又不载日月，其文略不具。然<span class="kindle-cn-underline">战国</span>
 之权变亦有可颇采者，何必上古。<span class="kindle-cn-underline">秦</span>
 取天下多暴，然世异变，成功大。传曰“法后王”，何也？以其近己而俗变相类，议卑而易行也。学者牵于所闻，见<span class="kindle-cn-underline">秦</span>
 在帝位日浅，不察其终始，因举而笑之，不敢道，此与以耳食无异。悲夫！</p>
<p>余于是因<span class="kindle-cn-quxian">秦记</span>
 ，踵<span class="kindle-cn-quxian">春秋</span>
 之后，起<span class="kindle-cn-underline">周元王</span>
 ，表<span class="kindle-cn-underline">六国</span>
 时事，讫<span class="kindle-cn-underline">二世</span>
 ，凡二百七十年，著诸所闻兴坏之端。后有君子，以览观焉。</p>
</div>
</body>
</html>
