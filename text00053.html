<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷四十九外戚世家第十九</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page337"></a>
 史记卷四十九<br/>
外戚世家第十九</h1>
<p>自古受命帝王及继体守文之君，非独内德茂也，盖亦有外戚之助焉。<span class="kindle-cn-underline">夏</span>
 之兴也以<span class="kindle-cn-underline">涂山</span>
 ，而<span class="kindle-cn-underline">桀</span>
 之放也以<span class="kindle-cn-underline">末喜</span>
 。<span class="kindle-cn-underline">殷</span>
 之兴也以<span class="kindle-cn-underline">有娀</span>
 ，<span class="kindle-cn-underline">纣</span>
 之杀也嬖<span class="kindle-cn-underline">妲己</span>
 。<span class="kindle-cn-underline">周</span>
 之兴也以<span class="kindle-cn-underline">姜原</span>
 及<span class="kindle-cn-underline">大任</span>
 ，而<span class="kindle-cn-underline">幽王</span>
 之禽也淫于<span class="kindle-cn-underline">褒姒</span>
 。故<span class="kindle-cn-quxian">易</span>
 基<span class="kindle-cn-quxian">乾坤</span>
 ，<span class="kindle-cn-quxian">诗</span>
 始<span class="kindle-cn-quxian">关雎</span>
 ，<span class="kindle-cn-quxian">书</span>
 美釐降，<span class="kindle-cn-quxian">春秋</span>
 讥不亲迎。夫妇之际，人道之大伦也。礼之用，唯婚姻为兢兢。夫乐调而四时和，阴阳之变，万物之统也。可不慎与？人能弘道，无如命何。甚哉，妃匹之爱，君不能得之于臣，父不能得之于子，况卑下乎！既欢合矣，或不能成子姓；能成子姓矣，或不能要其终：岂非命也哉？<span class="kindle-cn-underline">孔子</span>
 罕称命，盖难言之也。非通幽明之变，恶能识乎性命哉？<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">秦</span>
 以前尚略矣，其详靡得而记焉。<span class="kindle-cn-underline">汉</span>
 兴，<span class="kindle-cn-underline">吕娥姁</span>
 为<span class="kindle-cn-underline">高祖</span>
 正后，男为太子。及晚节色衰爱弛，而<span class="kindle-cn-underline">戚夫人</span>
 有宠，其子<span class="kindle-cn-underline">如意</span>
 几代太子者数矣。及<span class="kindle-cn-underline">高祖</span>
 崩，<span class="kindle-cn-underline">吕后</span>
 夷<span class="kindle-cn-underline">戚氏</span>
 ，诛<span class="kindle-cn-underline">赵王</span>
 ，而<span class="kindle-cn-underline">高祖</span>
 后宫唯独无宠疏远者得无恙。</p>
<p>
<span class="kindle-cn-underline">吕后</span>
 长女为<span class="kindle-cn-underline">宣平侯张敖</span>
 妻，<span class="kindle-cn-underline">敖</span>
 女为<span class="kindle-cn-underline">孝惠皇后</span>
 。<span class="kindle-cn-underline">吕太后</span>
 以重亲故，欲其生子万方，终无子，诈取后宫人子为子。及<span class="kindle-cn-underline">孝惠帝</span>
 崩，天下初定未久，继嗣不明。于是贵外家，王诸<span class="kindle-cn-underline">吕</span>
 以为辅，而以<span class="kindle-cn-underline">吕禄</span>
 女为<span class="kindle-cn-underline">少帝</span>
 后，欲连固根本牢甚，然无益也。</p>
<p>
<span class="kindle-cn-underline">高后</span>
 崩，合葬<span class="kindle-cn-underline">长陵</span>
 。<span class="kindle-cn-underline">禄</span>
 、<span class="kindle-cn-underline">产</span>
 等惧诛，谋作乱。大臣征之，天诱其统，卒灭<span class="kindle-cn-underline">吕氏</span>
 。唯独置<span class="kindle-cn-underline">孝惠皇后</span>
 居<span class="kindle-cn-underline">北宫</span>
 。迎立<span class="kindle-cn-underline">代王</span>
 ，是为<span class="kindle-cn-underline">孝文帝</span>
 ，奉<span class="kindle-cn-underline">汉</span>
 宗庙。此岂非天邪？非天命孰能当之？<br/>
<br/>
</p>
<p>
<span class="kindle-cn-underline">薄太后</span>
 ，父<span class="kindle-cn-underline">吴</span>
 人，姓<span class="kindle-cn-underline">薄氏</span>
 ，<span class="kindle-cn-underline">秦</span>
 时与故<span class="kindle-cn-underline">魏王</span>
 宗家女<span class="kindle-cn-underline">魏媪通</span>
 ，生<span class="kindle-cn-underline">薄姬</span>
 ，而<span class="kindle-cn-underline">薄</span>
 父死<span class="kindle-cn-underline">山阴</span>
 ，因葬焉。</p>
<p>及诸侯畔<span class="kindle-cn-underline">秦</span>
 ，<span class="kindle-cn-underline">魏豹</span>
 立为<span class="kindle-cn-underline">魏王</span>
 ，而<span class="kindle-cn-underline">魏媪</span>
 内其女于<span class="kindle-cn-underline">魏</span>
 宫。媪之<span class="kindle-cn-underline">许负</span>
 所相，相<span class="kindle-cn-underline">薄姬</span>
 ，云当生天子。是时<span class="kindle-cn-underline">项羽</span>
 方与<span class="kindle-cn-underline">汉王</span>
 相距<span class="kindle-cn-underline">荥阳</span>
 ，天下未有所定。<span class="kindle-cn-underline">豹</span>
 初与<span class="kindle-cn-underline">汉</span>
 击<span class="kindle-cn-underline">楚</span>
 ，及闻<span class="kindle-cn-underline">许负</span>
 言，心独喜，因背<span class="kindle-cn-underline">汉</span>
 而畔，中立，更与<span class="kindle-cn-underline">楚</span>
 连和。<span class="kindle-cn-underline">汉</span>
 使<span class="kindle-cn-underline">曹<a id="page338"></a>
 参</span>
 等击虏<span class="kindle-cn-underline">魏王豹</span>
 ，以其国为郡，而<span class="kindle-cn-underline">薄姬</span>
 输织室。<span class="kindle-cn-underline">豹</span>
 已死，<span class="kindle-cn-underline">汉王</span>
 入织室，见<span class="kindle-cn-underline">薄姬</span>
 有色，诏内后宫，岁馀不得幸。始<span class="kindle-cn-underline">姬</span>
 少时，与<span class="kindle-cn-underline">管夫人</span>
 、<span class="kindle-cn-underline">赵子儿</span>
 相爱，约曰：“先贵无相忘。”已而<span class="kindle-cn-underline">管夫人</span>
 、<span class="kindle-cn-underline">赵子儿</span>
 先幸<span class="kindle-cn-underline">汉王</span>
 。<span class="kindle-cn-underline">汉王</span>
 坐<span class="kindle-cn-underline">河南宫成皋台</span>
 ，此两美人相与笑<span class="kindle-cn-underline">薄姬</span>
 初时约。<span class="kindle-cn-underline">汉王</span>
 闻之，问其故，两人具以实告<span class="kindle-cn-underline">汉王</span>
 。<span class="kindle-cn-underline">汉王</span>
 心惨然，怜<span class="kindle-cn-underline">薄姬</span>
 ，是日召而幸之。<span class="kindle-cn-underline">薄姬</span>
 曰：“昨暮夜妾梦苍龙据吾腹。”<span class="kindle-cn-underline">高帝</span>
 曰：“此贵征也，吾为女遂成之。”一幸生男，是为<span class="kindle-cn-underline">代王</span>
 。其后<span class="kindle-cn-underline">薄姬</span>
 希见<span class="kindle-cn-underline">高祖</span>
 。</p>
<p>
<span class="kindle-cn-underline">高祖</span>
 崩，诸御幸姬<span class="kindle-cn-underline">戚夫人</span>
 之属，<span class="kindle-cn-underline">吕太后</span>
 怒，皆幽之，不得出宫。而<span class="kindle-cn-underline">薄姬</span>
 以希见故，得出，从子之<span class="kindle-cn-underline">代</span>
 ，为<span class="kindle-cn-underline">代王</span>
 太后。太后弟<span class="kindle-cn-underline">薄昭</span>
 从如代。</p>
<p>
<span class="kindle-cn-underline">代王</span>
 立十七年，<span class="kindle-cn-underline">高后崩</span>
 。大臣议立后，疾外家<span class="kindle-cn-underline">吕氏</span>
 强，皆称<span class="kindle-cn-underline">薄氏</span>
 仁善，故迎<span class="kindle-cn-underline">代王</span>
 ，立为<span class="kindle-cn-underline">孝文皇帝</span>
 ，而太后改号曰皇太后，弟<span class="kindle-cn-underline">薄昭</span>
 封为<span class="kindle-cn-underline">轵侯</span>
 。</p>
<p>
<span class="kindle-cn-underline">薄太后</span>
 母亦前死，葬<span class="kindle-cn-underline">栎阳</span>
 北。于是乃追尊<span class="kindle-cn-underline">薄</span>
 父为<span class="kindle-cn-underline">灵文侯</span>
 ，<span class="kindle-cn-underline">会稽郡</span>
 置园邑三百家，长丞已下吏奉守冢，寝庙上食祠如法。而<span class="kindle-cn-underline">栎阳</span>
 北亦置<span class="kindle-cn-underline">灵文侯夫人园</span>
 ，如<span class="kindle-cn-underline">灵文侯园</span>
 仪。<span class="kindle-cn-underline">薄太后</span>
 以为母家<span class="kindle-cn-underline">魏王</span>
 后，早失父母，其奉<span class="kindle-cn-underline">薄太后</span>
 诸<span class="kindle-cn-underline">魏</span>
 有力者，于是召复<span class="kindle-cn-underline">魏氏</span>
 ，赏赐各以亲疏受之。<span class="kindle-cn-underline">薄氏</span>
 侯者凡一人。</p>
<p>
<span class="kindle-cn-underline">薄太后</span>
 后<span class="kindle-cn-underline">文帝</span>
 二年，以<span class="kindle-cn-underline">孝景帝</span>
 前二年崩，葬<span class="kindle-cn-underline">南陵</span>
 。以<span class="kindle-cn-underline">吕后</span>
 会葬<span class="kindle-cn-underline">长陵</span>
 ，故特自起陵，近<span class="kindle-cn-underline">孝文皇帝霸陵</span>
 。<br/>
<br/>
</p>
<p>
<span class="kindle-cn-underline">窦太后</span>
 ，<span class="kindle-cn-underline">赵</span>
 之<span class="kindle-cn-underline">清河观津</span>
 人也。<span class="kindle-cn-underline">吕太后</span>
 时，<span class="kindle-cn-underline">窦姬</span>
 以良家子入宫侍太后。太后出宫人以赐诸王，各五人，<span class="kindle-cn-underline">窦姬</span>
 与在行中。<span class="kindle-cn-underline">窦姬</span>
 家在<span class="kindle-cn-underline">清河</span>
 ，欲如<span class="kindle-cn-underline">赵</span>
 近家，请其主遣宦者吏：“必置我籍<span class="kindle-cn-underline">赵</span>
 之伍中。”宦者忘之，误置其籍<span class="kindle-cn-underline">代</span>
 伍中。籍奏，诏可，当行。<span class="kindle-cn-underline">窦姬</span>
 涕泣，怨其宦者，不欲往，相强，乃肯行。至<span class="kindle-cn-underline">代</span>
 ，<span class="kindle-cn-underline">代王</span>
 独幸<span class="kindle-cn-underline">窦姬</span>
 ，生女<span class="kindle-cn-underline">嫖</span>
 ，后生两男。而<span class="kindle-cn-underline">代王</span>
 王后生四男。先<span class="kindle-cn-underline">代王</span>
 未入立为帝而王后卒。及<span class="kindle-cn-underline">代王</span>
 立为帝，而王后所生四男更病死。<span class="kindle-cn-underline">孝文帝</span>
 立数月，公卿请立太子，而<span class="kindle-cn-underline">窦姬</span>
 长男最长，立为太子。立<span class="kindle-cn-underline">窦姬</span>
 为皇后，女<span class="kindle-cn-underline">嫖</span>
 为长公主。其明年，立少子<span class="kindle-cn-underline">武</span>
 为<span class="kindle-cn-underline">代王</span>
 ，已而又徙<span class="kindle-cn-underline">梁</span>
 ，是为<span class="kindle-cn-underline">梁孝王</span>
 。</p>
<p>
<span class="kindle-cn-underline">窦皇后</span>
 亲蚤卒，葬<span class="kindle-cn-underline">观津</span>
 。于是<span class="kindle-cn-underline">薄太后</span>
 乃诏有司，追尊<span class="kindle-cn-underline">窦后</span>
 父为<span class="kindle-cn-underline">安成侯</span>
 ，母曰<span class="kindle-cn-underline">安成夫人</span>
 。令<span class="kindle-cn-underline">清河</span>
 置园邑二百家，长丞奉守，比<span class="kindle-cn-underline">灵文园</span>
 法。</p>
<p>
<span class="kindle-cn-underline">窦皇后</span>
 兄<span class="kindle-cn-underline">窦长君</span>
 ，弟曰<span class="kindle-cn-underline">窦广国</span>
 ，字<span class="kindle-cn-underline">少君</span>
 。<span class="kindle-cn-underline">少君</span>
 年四五岁时，家贫，为人所略卖，其家不知其处。传十馀家，至<span class="kindle-cn-underline">宜阳</span>
 ，为其主入山作炭，暮卧岸下百馀人，岸崩，尽压杀卧者，<span class="kindle-cn-underline">少君</span>
 独得脱，不死。自卜数日当为侯，从其家之<span class="kindle-cn-underline">长安</span>
 。闻<span class="kindle-cn-underline">窦皇后</span>
 新立，家在<span class="kindle-cn-underline">观津</span>
 ，姓<span class="kindle-cn-underline">窦氏</span>
 。<span class="kindle-cn-underline">广国</span>
 去时虽小，识其县名及姓，又常与其姊采桑堕，用为符信，上书自陈。<span class="kindle-cn-underline">窦皇后</span>
 言之于<span class="kindle-cn-underline">文帝</span>
 ，召见，问<a id="page339"></a>
 之，具言其故，果是。又复问他何以为验？对曰：“姊去我西时，与我决于传舍中，丐沐沐我，请食饭我，乃去。”于是<span class="kindle-cn-underline">窦后</span>
 持之而泣，泣涕交横下。侍御左右皆伏地泣，助皇后悲哀。乃厚赐田宅金钱，封公昆弟，家于<span class="kindle-cn-underline">长安</span>
 。</p>
<p>
<span class="kindle-cn-underline">绛侯</span>
 、<span class="kindle-cn-underline">灌将军</span>
 等曰：“吾属不死，命乃且县此两人。两人所出微，不可不为择师傅宾客，又复效<span class="kindle-cn-underline">吕氏</span>
 大事也。”于是乃选长者士之有节行者与居。<span class="kindle-cn-underline">窦长君</span>
 、<span class="kindle-cn-underline">少君</span>
 由此为退让君子，不敢以尊贵骄人。</p>
<p>
<span class="kindle-cn-underline">窦皇后</span>
 病，失明。<span class="kindle-cn-underline">文帝</span>
 幸<span class="kindle-cn-underline">邯郸慎夫人</span>
 、<span class="kindle-cn-underline">尹姬</span>
 ，皆毋子。<span class="kindle-cn-underline">孝文帝</span>
 崩，<span class="kindle-cn-underline">孝景帝</span>
 立，乃封<span class="kindle-cn-underline">广国</span>
 为<span class="kindle-cn-underline">章武侯</span>
 。<span class="kindle-cn-underline">长君</span>
 前死，封其子<span class="kindle-cn-underline">彭祖</span>
 为<span class="kindle-cn-underline">南皮侯</span>
 。<span class="kindle-cn-underline">吴楚</span>
 反时，<span class="kindle-cn-underline">窦太后</span>
 从昆弟子<span class="kindle-cn-underline">窦婴</span>
 ，任侠自喜，将兵，以军功为<span class="kindle-cn-underline">魏其侯</span>
 。<span class="kindle-cn-underline">窦氏</span>
 凡三人为侯。</p>
<p>
<span class="kindle-cn-underline">窦太后</span>
 好<span class="kindle-cn-underline">黄帝</span>
 、<span class="kindle-cn-underline">老子</span>
 言，帝及太子诸<span class="kindle-cn-underline">窦</span>
 不得不读<span class="kindle-cn-quxian">黄帝</span>
 、<span class="kindle-cn-quxian">老子</span>
 ，尊其术。</p>
<p>
<span class="kindle-cn-underline">窦太后</span>
 后<span class="kindle-cn-underline">孝景帝</span>
 六岁崩，合葬<span class="kindle-cn-underline">霸陵</span>
 。遗诏尽以东宫金钱财物赐<span class="kindle-cn-underline">长公主嫖</span>
 。<br/>
<br/>
</p>
<p>
<span class="kindle-cn-underline">王太后</span>
 ，<span class="kindle-cn-underline">槐里</span>
 人，母曰<span class="kindle-cn-underline">臧儿</span>
 。<span class="kindle-cn-underline">臧儿</span>
 者，故<span class="kindle-cn-underline">燕王臧荼</span>
 孙也。<span class="kindle-cn-underline">臧儿</span>
 嫁为<span class="kindle-cn-underline">槐里王仲</span>
 妻，生男曰<span class="kindle-cn-underline">信</span>
 ，与两女。而<span class="kindle-cn-underline">仲</span>
 死，<span class="kindle-cn-underline">臧儿</span>
 更嫁<span class="kindle-cn-underline">长陵田氏</span>
 ，生男<span class="kindle-cn-underline">蚡</span>
 、<span class="kindle-cn-underline">胜</span>
 。<span class="kindle-cn-underline">臧儿</span>
 长女嫁为<span class="kindle-cn-underline">金王孙</span>
 妇，生一女矣，而<span class="kindle-cn-underline">臧儿</span>
 卜筮之，曰两女皆当贵。因欲奇两女，乃夺<span class="kindle-cn-underline">金氏</span>
 。<span class="kindle-cn-underline">金氏</span>
 怒，不肯予决，乃内之太子宫。太子幸爱之，生三女一男。男方在身时，<span class="kindle-cn-underline">王美人</span>
 梦日入其怀。以告太子，太子曰：“此贵征也。”未生而<span class="kindle-cn-underline">孝文帝</span>
 崩，<span class="kindle-cn-underline">孝景帝</span>
 即位，<span class="kindle-cn-underline">王夫人</span>
 生男。</p>
<p>先是<span class="kindle-cn-underline">臧儿</span>
 又入其少女<span class="kindle-cn-underline">兒姁</span>
 ，<span class="kindle-cn-underline">兒姁</span>
 生四男。</p>
<p>
<span class="kindle-cn-underline">景帝</span>
 为太子时，<span class="kindle-cn-underline">薄太后</span>
 以<span class="kindle-cn-underline">薄氏</span>
 女为妃。及<span class="kindle-cn-underline">景帝</span>
 立，立妃曰<span class="kindle-cn-underline">薄皇后</span>
 。皇后毋子，毋宠。<span class="kindle-cn-underline">薄太后</span>
 崩，废<span class="kindle-cn-underline">薄皇后</span>
 。</p>
<p>
<span class="kindle-cn-underline">景帝</span>
 长男<span class="kindle-cn-underline">荣</span>
 ，其母<span class="kindle-cn-underline">栗姬</span>
 。<span class="kindle-cn-underline">栗姬</span>
 ，<span class="kindle-cn-underline">齐</span>
 人也。立<span class="kindle-cn-underline">荣</span>
 为太子。<span class="kindle-cn-underline">长公主嫖</span>
 有女，欲予为妃。<span class="kindle-cn-underline">栗姬</span>
 妒，而<span class="kindle-cn-underline">景帝</span>
 诸美人皆因长公主见<span class="kindle-cn-underline">景帝</span>
 ，得贵幸，皆过<span class="kindle-cn-underline">栗姬</span>
 ，<span class="kindle-cn-underline">栗姬</span>
 日怨怒，谢长公主，不许。长公主欲予<span class="kindle-cn-underline">王夫人</span>
 ，<span class="kindle-cn-underline">王夫人</span>
 许之。长公主怒，而日谗<span class="kindle-cn-underline">栗姬</span>
 短于<span class="kindle-cn-underline">景帝</span>
 曰：“<span class="kindle-cn-underline">栗姬</span>
 与诸贵夫人幸姬会，常使侍者祝唾其背，挟邪媚道。”<span class="kindle-cn-underline">景帝</span>
 以故望之。</p>
<p>
<span class="kindle-cn-underline">景帝</span>
 尝体不安，心不乐，属诸子为王者于<span class="kindle-cn-underline">栗姬</span>
 ，曰：“百岁后，善视之。”<span class="kindle-cn-underline">栗姬</span>
 怒，不肯应，言不逊。<span class="kindle-cn-underline">景帝</span>
 恚，心嗛之而未发也。</p>
<p>
<span class="kindle-cn-underline">长公主</span>
 日誉<span class="kindle-cn-underline">王夫人</span>
 男之美，<span class="kindle-cn-underline">景帝</span>
 亦贤之，又有曩者所梦日符，计未有所定。<span class="kindle-cn-underline">王夫人</span>
 知帝望<span class="kindle-cn-underline">栗姬</span>
 ，因怒未解，阴使人趣大臣立<span class="kindle-cn-underline">栗姬</span>
 为皇后，大行奏事毕，曰：“‘子以母贵，母以子贵’，今太子母无号，宜立为皇后。”<span class="kindle-cn-underline">景帝</span>
 怒<a id="page340"></a>
 曰：“是而所宜言邪！”遂案诛大行，而废太子为<span class="kindle-cn-underline">临江王</span>
 。<span class="kindle-cn-underline">栗姬</span>
 愈恚恨，不得见，以忧死。卒立<span class="kindle-cn-underline">王夫人</span>
 为皇后，其男为太子，封皇后兄<span class="kindle-cn-underline">信</span>
 为<span class="kindle-cn-underline">盖侯</span>
 。</p>
<p>
<span class="kindle-cn-underline">景帝</span>
 崩，太子袭号为皇帝。尊皇太后母<span class="kindle-cn-underline">臧儿</span>
 为<span class="kindle-cn-underline">平原君</span>
 。封<span class="kindle-cn-underline">田蚡</span>
 为<span class="kindle-cn-underline">武安侯</span>
 ，<span class="kindle-cn-underline">胜</span>
 为<span class="kindle-cn-underline">周阳侯</span>
 。</p>
<p>
<span class="kindle-cn-underline">景帝</span>
 十三男，一男为帝，十二男皆为王。而<span class="kindle-cn-underline">兒姁</span>
 早卒，其四子皆为王。<span class="kindle-cn-underline">王太后</span>
 长女号曰<span class="kindle-cn-underline">平阳公主</span>
 ，次为<span class="kindle-cn-underline">南宫公主</span>
 ，次为<span class="kindle-cn-underline">林虑公主</span>
 。</p>
<p>
<span class="kindle-cn-underline">盖侯信</span>
 好酒。<span class="kindle-cn-underline">田蚡</span>
 、<span class="kindle-cn-underline">胜</span>
 贪，巧于文辞。<span class="kindle-cn-underline">王仲</span>
 蚤死，葬<span class="kindle-cn-underline">槐里</span>
 ，追尊为<span class="kindle-cn-underline">共侯</span>
 ，置园邑二百家。及<span class="kindle-cn-underline">平原君</span>
 卒，从<span class="kindle-cn-underline">田氏</span>
 葬<span class="kindle-cn-underline">长陵</span>
 ，置园比<span class="kindle-cn-underline">共侯园</span>
 。而<span class="kindle-cn-underline">王太后</span>
 后<span class="kindle-cn-underline">孝景帝</span>
 十六岁，以<span class="kindle-cn-underline">元朔</span>
 四年崩，合葬<span class="kindle-cn-underline">阳陵</span>
 。<span class="kindle-cn-underline">王太后</span>
 家凡三人为侯。<br/>
<br/>
</p>
<p>
<span class="kindle-cn-underline">卫皇后</span>
 字<span class="kindle-cn-underline">子夫</span>
 ，生微矣。盖其家号曰<span class="kindle-cn-underline">卫氏</span>
 ，出<span class="kindle-cn-underline">平阳侯</span>
 邑。<span class="kindle-cn-underline">子夫</span>
 为<span class="kindle-cn-underline">平阳主</span>
 讴者。<span class="kindle-cn-underline">武帝</span>
 初即位，数岁无子。<span class="kindle-cn-underline">平阳主</span>
 求诸良家子女十馀人，饰置家。<span class="kindle-cn-underline">武帝</span>
 祓<span class="kindle-cn-underline">霸上</span>
 还，因过<span class="kindle-cn-underline">平阳主</span>
 。主见所侍美人，上弗说。既饮，讴者进，上望见，独说<span class="kindle-cn-underline">卫子夫</span>
 。是日，<span class="kindle-cn-underline">武帝</span>
 起更衣，<span class="kindle-cn-underline">子夫</span>
 侍尚衣轩中，得幸。上还坐，欢甚，赐<span class="kindle-cn-underline">平阳主</span>
 金千斤。主因奏<span class="kindle-cn-underline">子夫</span>
 奉送入宫。<span class="kindle-cn-underline">子夫</span>
 上车。<span class="kindle-cn-underline">平阳主</span>
 拊其背曰：“行矣，强饭，勉之！即贵，无相忘。”人宫岁馀，竟不复幸。<span class="kindle-cn-underline">武帝</span>
 择宫人不中用者，斥出归之。<span class="kindle-cn-underline">卫子夫</span>
 得见，涕泣请出。上怜之，复幸，遂有身，尊宠日隆。召其兄<span class="kindle-cn-underline">卫长君</span>
 、弟<span class="kindle-cn-underline">青</span>
 为侍中。而<span class="kindle-cn-underline">子夫</span>
 后大幸，有宠，凡生三女一男。男名<span class="kindle-cn-underline">据</span>
 。</p>
<p>初，上为太子时，娶长公主女为妃。立为帝，妃立为皇后，姓<span class="kindle-cn-underline">陈氏</span>
 ，无子。上之得为嗣，大长公主有力焉，以故<span class="kindle-cn-underline">陈皇后</span>
 骄贵。闻<span class="kindle-cn-underline">卫子夫</span>
 大幸，恚，几死者数矣。上愈怒。<span class="kindle-cn-underline">陈皇后</span>
 挟妇人媚道，其事颇觉，于是废<span class="kindle-cn-underline">陈皇后</span>
 ，而立<span class="kindle-cn-underline">卫子夫</span>
 为皇后。</p>
<p>
<span class="kindle-cn-underline">陈皇后</span>
 母大长公主，<span class="kindle-cn-underline">景帝</span>
 姊也，数让<span class="kindle-cn-underline">武帝</span>
 姊<span class="kindle-cn-underline">平阳公主</span>
 曰：“帝非我不得立，已而弃捐吾女，壹何不自喜而倍本乎！”<span class="kindle-cn-underline">平阳公主</span>
 曰：“用无子故废耳。”<span class="kindle-cn-underline">陈皇后</span>
 求子，与医钱凡九千万，然竟无子。</p>
<p>
<span class="kindle-cn-underline">卫子夫</span>
 已立为皇后，先是<span class="kindle-cn-underline">卫长君</span>
 死，乃以<span class="kindle-cn-underline">卫青</span>
 为将军，击<span class="kindle-cn-underline">胡</span>
 有功，封为<span class="kindle-cn-underline">长平侯</span>
 。<span class="kindle-cn-underline">青</span>
 三子在襁褓中，皆封为列侯。及<span class="kindle-cn-underline">卫皇后</span>
 所谓姊<span class="kindle-cn-underline">卫少儿</span>
 ，<span class="kindle-cn-underline">少儿生</span>
 子<span class="kindle-cn-underline">霍去病</span>
 ，以军功封<span class="kindle-cn-underline">冠军侯</span>
 ，号骠骑将军。<span class="kindle-cn-underline">青</span>
 号大将军。立<span class="kindle-cn-underline">卫皇后</span>
 子<span class="kindle-cn-underline">据</span>
 为太子。<span class="kindle-cn-underline">卫氏</span>
 枝属以军功起家，五人为侯。</p>
<p>及<span class="kindle-cn-underline">卫后</span>
 色衰，<span class="kindle-cn-underline">赵</span>
 之<span class="kindle-cn-underline">王夫人</span>
 幸，有子，为<span class="kindle-cn-underline">齐王</span>
 。</p>
<p>
<span class="kindle-cn-underline">王夫人</span>
 蚤卒。而中<span class="kindle-cn-underline">山李夫人</span>
 有宠，有男一人，为<span class="kindle-cn-underline">昌邑王</span>
 。</p>
<p>
<span class="kindle-cn-underline">李夫人</span>
 蚤卒，其兄<span class="kindle-cn-underline">李延年</span>
 以音幸，号协律。协律者，故倡也。兄弟皆<a id="page341"></a>
 坐奸，族。是时其长兄<span class="kindle-cn-underline">广利</span>
 为贰师将军，伐<span class="kindle-cn-underline">大宛</span>
 ，不及诛，还，而上既夷<span class="kindle-cn-underline">李氏</span>
 ，后怜其家，乃封为<span class="kindle-cn-underline">海西侯</span>
 。</p>
<p>他姬子二人为<span class="kindle-cn-underline">燕王</span>
 、<span class="kindle-cn-underline">广陵王</span>
 。其母无宠，以忧死。</p>
<p>及<span class="kindle-cn-underline">李夫人</span>
 卒，则有<span class="kindle-cn-underline">尹婕妤</span>
 之属，更有宠。然皆以倡见，非王侯有土之士女，不可以配人主也。<br/>
<br/>
</p>
<div class="kindle-cn-para-2em-indent">
<p>
<span class="kindle-cn-underline">褚先生</span>
 曰：“臣为郎时，问习<span class="kindle-cn-underline">汉家</span>
 故事者<span class="kindle-cn-underline">钟离生</span>
 。曰：<span class="kindle-cn-underline">王太后</span>
 在民间时所生一女者，父为<span class="kindle-cn-underline">金王孙</span>
 。<span class="kindle-cn-underline">王孙</span>
 已死，<span class="kindle-cn-underline">景帝</span>
 崩后，<span class="kindle-cn-underline">武帝</span>
 已立，<span class="kindle-cn-underline">王太后</span>
 独在。而<span class="kindle-cn-underline">韩王孙</span>
 名<span class="kindle-cn-underline">嫣</span>
 素得幸<span class="kindle-cn-underline">武帝</span>
 ，承间白言太后有女在<span class="kindle-cn-underline">长陵</span>
 也。<span class="kindle-cn-underline">武帝</span>
 曰：“何不蚤言！”乃使使往先视之，在其家。<span class="kindle-cn-underline">武帝</span>
 乃自往迎取之。跸道，先驱旄骑出<span class="kindle-cn-underline">横城门</span>
 ，乘舆驰至<span class="kindle-cn-underline">长陵</span>
 。当小市西入里，里门闭，暴开门，乘舆直入此里。通至<span class="kindle-cn-underline">金氏</span>
 门外止，使武骑围其宅，为其亡走，身自往取不得也。即使左右群臣入呼求之。家人惊恐，女亡匿内中床下。扶持出门，令拜谒。<span class="kindle-cn-underline">武帝</span>
 下车泣曰：“嚄！大姊，何藏之深也！”诏副车载之，回车驰还，而直入<span class="kindle-cn-underline">长乐宫</span>
 。行诏门著引籍，通到谒太后。太后曰：“帝倦矣，何从来？”帝曰：“今者至<span class="kindle-cn-underline">长陵</span>
 得臣姊，与俱来。”顾曰：“谒太后！”太后曰：“女某邪？”曰：“是也。”太后为下泣，女亦伏地泣。<span class="kindle-cn-underline">武帝</span>
 奉酒前为寿，奉钱千万，奴婢三百人，公田百顷，甲第，以赐姊。太后谢曰：“为帝费焉。”于是召<span class="kindle-cn-underline">平阳主</span>
 、<span class="kindle-cn-underline">南宫主</span>
 、<span class="kindle-cn-underline">林虑主</span>
 三人俱来谒见姊，因号曰<span class="kindle-cn-underline">修成君</span>
 。有子男一人，女一人。男号为<span class="kindle-cn-underline">修成子仲</span>
 ，女为诸侯王王后。此二子非<span class="kindle-cn-underline">刘氏</span>
 ，以故太后怜之。<span class="kindle-cn-underline">修成子仲</span>
 骄恣，陵折吏民，皆患苦之。</p>
<p>
<span class="kindle-cn-underline">卫子夫</span>
 立为皇后，后弟<span class="kindle-cn-underline">卫青</span>
 字<span class="kindle-cn-underline">仲卿</span>
 ，以大将军封为<span class="kindle-cn-underline">长平侯</span>
 。四子，长子<span class="kindle-cn-underline">伉</span>
 为侯世子，侯世子常侍中，贵幸。其三弟皆封为侯，各千三百户，一曰<span class="kindle-cn-underline">阴安侯</span>
 ，二曰<span class="kindle-cn-underline">发干侯</span>
 ，三曰<span class="kindle-cn-underline">宜春侯</span>
 ，贵震天下。天下歌之曰：“生男无喜，生女无怒，独不见<span class="kindle-cn-underline">卫子夫</span>
 霸天下！”</p>
<p>是时<span class="kindle-cn-underline">平阳主</span>
 寡居，当用列侯尚主。主与左右议<span class="kindle-cn-underline">长安</span>
 中列侯可为夫者，皆言大将军可。主笑曰：“此出吾家，常使令骑从我出入耳，奈何用为夫乎？”左右侍御者曰：“今大将军姊为皇后，三子为侯，富贵振动天下，主何以易之乎？”于是主乃许之。言之皇后，令白之<span class="kindle-cn-underline">武帝</span>
 ，乃诏<span class="kindle-cn-underline">卫将军</span>
 尚<span class="kindle-cn-underline">平阳公主</span>
 焉。</p>
<p>
<span class="kindle-cn-underline">褚先生</span>
 曰：丈夫龙变。<span class="kindle-cn-quxian">传</span>
 曰：“蛇化为龙，不变其文；家化为国，不变其姓。”丈夫当时富贵，百恶灭除，光耀荣华，贫贱之时何足累之哉！</p>
<p><a id="page342"></a>
 <span class="kindle-cn-underline">武帝</span>
 时，幸夫人<span class="kindle-cn-underline">尹婕妤</span>
 。<span class="kindle-cn-underline">邢夫人</span>
 号烃娥，众人谓之“烃何”。烃何秩比中二千石，容华秩比二千石，婕妤秩比列侯。常从婕妤迁为皇后。</p>
<p>
<span class="kindle-cn-underline">尹夫人</span>
 与<span class="kindle-cn-underline">邢夫人</span>
 同时并幸，有诏不得相见。<span class="kindle-cn-underline">尹夫人</span>
 自请<span class="kindle-cn-underline">武帝</span>
 ，愿望见<span class="kindle-cn-underline">邢夫人</span>
 ，帝许之。即令他夫人饰，从御者数十人，为<span class="kindle-cn-underline">邢夫人</span>
 来前。<span class="kindle-cn-underline">尹夫人</span>
 前见之，曰：“此非<span class="kindle-cn-underline">邢夫人</span>
 身也。”帝曰：“何以言之？”对曰：“视其身貌形状，不足以当人主矣。”于是帝乃诏使<span class="kindle-cn-underline">邢夫人</span>
 衣故衣，独身来前。<span class="kindle-cn-underline">尹夫人</span>
 望见之，曰；“此真是也。”于是乃低头俛而泣，自痛其不如也。谚曰：“美女入室，恶女之仇。”</p>
<p>
<span class="kindle-cn-underline">褚先生</span>
 曰：浴不必江海，要之去垢；马不必骐骥，要之善走；士不必贤世，要之知道；女不必贵种，要之贞好。<span class="kindle-cn-quxian">传</span>
 曰：“女无美恶，入室见妒；士无贤不肖，入朝见嫉。”美女者，恶女之仇。岂不然哉！<br/>
<br/>
</p>
<p>
<span class="kindle-cn-underline">鉤弋夫人</span>
 姓<span class="kindle-cn-underline">赵氏</span>
 ，<span class="kindle-cn-underline">河间</span>
 人也。得幸<span class="kindle-cn-underline">武帝</span>
 ，生子一人，<span class="kindle-cn-underline">昭帝</span>
 是也。<span class="kindle-cn-underline">武帝</span>
 年七十，乃<span class="kindle-cn-underline">生昭帝</span>
 。<span class="kindle-cn-underline">昭帝</span>
 立时，年五岁耳。</p>
<p>
<span class="kindle-cn-underline">卫太子</span>
 废后，未复立太子。而<span class="kindle-cn-underline">燕王旦</span>
 上书，愿归国入宿卫。<span class="kindle-cn-underline">武帝</span>
 怒，立斩其使者于北阙。</p>
<p>上居<span class="kindle-cn-underline">甘泉宫</span>
 ，召画工图画<span class="kindle-cn-underline">周公</span>
 负<span class="kindle-cn-underline">成王</span>
 也。于是左右群臣知<span class="kindle-cn-underline">武帝</span>
 意欲立少子也。后数日，帝谴责<span class="kindle-cn-underline">钩弋夫人</span>
 。夫人脱簪珥叩头。帝曰：“引持去，送掖庭狱！”夫人还顾，帝曰：“趣行，女不得活！”夫人死<span class="kindle-cn-underline">云阳宫</span>
 。时暴风扬尘，百姓感伤。使者夜持棺往葬之，封识其处。</p>
<p>其后帝闲居，问左右曰：“人言云何？”左右对曰：“人言且立其子，何去其母乎？”帝曰：“然。是非儿曹愚人所知也。往古国家所以乱也，由主少母壮也。女主独居骄蹇，淫乱自恣，莫能禁也。女不闻吕后邪？”故诸为<span class="kindle-cn-underline">武帝</span>
 生子者，无男女，其母无不谴死，岂可谓非贤圣哉！昭然远见，为后世计虑，固非浅闻愚儒之所及也。谥为“武”，岂虚哉！</p>
</div>
</div>
</body>
</html>
