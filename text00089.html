<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd"><html xmlns="http://www.w3.org/1999/xhtml" xmlns:epub="http://www.idpf.org/2007/ops" xml:lang="zh-CN" lang="zh-CN">
<head>
<title>史记卷八十五吕不韦列传第二十五</title>
<meta http-equiv="Content-Type" content="text/html; charset=utf-8" />
<link rel="stylesheet" href="flow0001.css" type="text/css" />
</head>
<body>
<div class="chapter" id="chapter">
<h1 class="kindle-cn-heading-1"><a id="page510"></a>
 史记卷八十五<br/>
吕不韦列传第二十五</h1>
<p>
<span class="kindle-cn-underline">吕不韦</span>
 者，<span class="kindle-cn-underline">阳翟</span>
 大贾人也。往来贩贱卖贵，家累千金。</p>
<p>
<span class="kindle-cn-underline">秦昭王</span>
 四十年，太子死。其四十二年，以其次子<span class="kindle-cn-underline">安国君</span>
 为太子。<span class="kindle-cn-underline">安国君</span>
 有子二十馀人。<span class="kindle-cn-underline">安国君</span>
 有所甚爱姬，立以为正夫人，号曰<span class="kindle-cn-underline">华阳夫人</span>
 。<span class="kindle-cn-underline">华阳夫人</span>
 无子。<span class="kindle-cn-underline">安国君</span>
 中男名<span class="kindle-cn-underline">子楚</span>
 ，<span class="kindle-cn-underline">子楚</span>
 母曰<span class="kindle-cn-underline">夏姬</span>
 ，毋爱。<span class="kindle-cn-underline">子楚</span>
 为<span class="kindle-cn-underline">秦</span>
 质子于<span class="kindle-cn-underline">赵</span>
 。<span class="kindle-cn-underline">秦</span>
 数攻<span class="kindle-cn-underline">赵</span>
 ，<span class="kindle-cn-underline">赵</span>
 不甚礼<span class="kindle-cn-underline">子楚</span>
 。</p>
<p>
<span class="kindle-cn-underline">子楚</span>
 ，<span class="kindle-cn-underline">秦</span>
 诸庶孽孙，质于诸侯，车乘进用不饶，居处困，不得意。<span class="kindle-cn-underline">吕不韦</span>
 贾<span class="kindle-cn-underline">邯郸</span>
 ，见而怜之，曰“此奇货可居”。乃往见<span class="kindle-cn-underline">子楚</span>
 ，说曰：“吾能大子之门。”<span class="kindle-cn-underline">子楚</span>
 笑曰：“且自大君之门，而乃大吾门！”<span class="kindle-cn-underline">吕不韦</span>
 曰：“子不知也，吾门待子门而大。”<span class="kindle-cn-underline">子楚</span>
 心知所谓，乃引与坐，深语。<span class="kindle-cn-underline">吕不韦</span>
 曰：“<span class="kindle-cn-underline">秦王</span>
 老矣，<span class="kindle-cn-underline">安国君</span>
 得为太子。窃闻<span class="kindle-cn-underline">安国君</span>
 爱幸<span class="kindle-cn-underline">华阳夫人</span>
 ，<span class="kindle-cn-underline">华阳夫人</span>
 无子，能立適嗣者独<span class="kindle-cn-underline">华阳夫人</span>
 耳。今子兄弟二十馀人，子又居中，不甚见幸，久质诸侯。即大王薨，<span class="kindle-cn-underline">安国君</span>
 立为王，则子毋几得与长子及诸子旦暮在前者争为太子矣。”<span class="kindle-cn-underline">子楚</span>
 曰：“然。为之奈何？”<span class="kindle-cn-underline">吕不韦</span>
 曰：“子贫，客于此，非有以奉献于亲及结宾客也。<span class="kindle-cn-underline">不韦</span>
 虽贫，请以千金为子西游，事<span class="kindle-cn-underline">安国君</span>
 及<span class="kindle-cn-underline">华阳夫人</span>
 ，立子为適嗣。”<span class="kindle-cn-underline">子楚</span>
 乃顿首曰：“必如君策，请得分<span class="kindle-cn-underline">秦国</span>
 与君共之。”</p>
<p>
<span class="kindle-cn-underline">吕不韦</span>
 乃以五百金与<span class="kindle-cn-underline">子楚</span>
 ，为进用，结宾客；而复以五百金买奇物玩好，自奉而西游<span class="kindle-cn-underline">秦</span>
 ，求见<span class="kindle-cn-underline">华阳夫人</span>
 姊，而皆以其物献<span class="kindle-cn-underline">华阳夫人</span>
 。因言<span class="kindle-cn-underline">子楚</span>
 贤智，结诸侯宾客遍天下，常曰“<span class="kindle-cn-underline">楚</span>
 也以夫人为天，日夜泣思太子及夫人”。夫人大喜。<span class="kindle-cn-underline">不韦</span>
 因使其姊说夫人曰：“吾闻之，以色事人者，色衰而爱弛。今夫人事太子，甚爱而无子，不以此时蚤自结于诸子中贤孝者，举立以为適而子之，夫在则重尊，夫百岁之后，所子者为王，终不失势，此所谓一言而万世之利也。不以繁华时树本，即色衰爱弛后，虽欲开一语，尚可得乎？今<span class="kindle-cn-underline">子楚</span>
 贤，而自知中男也，次不得为適，其母又不得幸，自附夫人，夫人诚以此时拔以为適，夫人则竟世有宠于<span class="kindle-cn-underline">秦</span>
 矣。”<span class="kindle-cn-underline">华阳夫人</span>
 以为然，承太子闲，从容言<span class="kindle-cn-underline">子楚</span>
 质于<span class="kindle-cn-underline">赵</span>
 者绝贤，来往者皆称誉之。乃因涕泣曰：“妾幸得充后<a id="page511"></a>
 宫，不幸无子，愿得<span class="kindle-cn-underline">子楚</span>
 立以为適嗣，以托妾身。”<span class="kindle-cn-underline">安国君</span>
 许之，乃与夫人刻玉符，约以为適嗣。<span class="kindle-cn-underline">安国君</span>
 及夫人因厚馈遗<span class="kindle-cn-underline">子楚</span>
 ，而请<span class="kindle-cn-underline">吕不韦</span>
 傅之，<span class="kindle-cn-underline">子楚</span>
 以此名誉益盛于诸侯。<br/>
<br/>
</p>
<p>
<span class="kindle-cn-underline">吕不韦</span>
 取<span class="kindle-cn-underline">邯郸</span>
 诸姬绝好善舞者与居，知有身。<span class="kindle-cn-underline">子楚</span>
 从<span class="kindle-cn-underline">不韦</span>
 饮，见而说之，因起为寿，请之。<span class="kindle-cn-underline">吕不韦</span>
 怒，念业已破家为<span class="kindle-cn-underline">子楚</span>
 ，欲以钓奇，乃遂献其姬。姬自匿有身，至大期时，生子<span class="kindle-cn-underline">政</span>
 。<span class="kindle-cn-underline">子楚</span>
 遂立姬为夫人。</p>
<p>
<span class="kindle-cn-underline">秦昭王</span>
 五十年，使<span class="kindle-cn-underline">王<img class="kindle-cn-inline-character" src="Image00114.jpg" alt="" />
</span>
 围<span class="kindle-cn-underline">邯郸</span>
 ，急，<span class="kindle-cn-underline">赵</span>
 欲杀<span class="kindle-cn-underline">子楚</span>
 。<span class="kindle-cn-underline">子楚</span>
 与<span class="kindle-cn-underline">吕不韦</span>
 谋，行金六百斤予守者吏，得脱，亡赴<span class="kindle-cn-underline">秦</span>
 军，遂以得归。<span class="kindle-cn-underline">赵</span>
 欲杀<span class="kindle-cn-underline">子楚</span>
 妻子，<span class="kindle-cn-underline">子楚</span>
 夫人<span class="kindle-cn-underline">赵</span>
 豪家女也，得匿，以故母子竟得活。<span class="kindle-cn-underline">秦昭王</span>
 五十六年，薨，太子<span class="kindle-cn-underline">安国君</span>
 立为王，<span class="kindle-cn-underline">华阳夫人</span>
 为王后，<span class="kindle-cn-underline">子楚</span>
 为太子。<span class="kindle-cn-underline">赵</span>
 亦奉<span class="kindle-cn-underline">子楚</span>
 夫人及子<span class="kindle-cn-underline">政</span>
 归<span class="kindle-cn-underline">秦</span>
 。</p>
<p>
<span class="kindle-cn-underline">秦王</span>
 立一年，薨，谥为<span class="kindle-cn-underline">孝文王</span>
 。太子<span class="kindle-cn-underline">子楚</span>
 代立，是为<span class="kindle-cn-underline">庄襄王</span>
 。<span class="kindle-cn-underline">庄襄王</span>
 所母<span class="kindle-cn-underline">华阳后</span>
 为<span class="kindle-cn-underline">华阳太后</span>
 ，真母<span class="kindle-cn-underline">夏姬</span>
 尊以为<span class="kindle-cn-underline">夏太后</span>
 。<span class="kindle-cn-underline">庄襄王</span>
 元年，以<span class="kindle-cn-underline">吕不韦</span>
 为丞相，封为<span class="kindle-cn-underline">文信侯</span>
 ，食<span class="kindle-cn-underline">河南雒阳</span>
 十万户。</p>
<p>
<span class="kindle-cn-underline">庄襄王</span>
 即位三年，薨，太子<span class="kindle-cn-underline">政</span>
 立为王，尊<span class="kindle-cn-underline">吕不韦</span>
 为相国，号称“仲父”。<span class="kindle-cn-underline">秦王</span>
 年少，太后时时窃私通<span class="kindle-cn-underline">吕不韦</span>
 。<span class="kindle-cn-underline">不韦</span>
 家僮万人。<br/>
<br/>
</p>
<p>当是时，<span class="kindle-cn-underline">魏</span>
 有<span class="kindle-cn-underline">信陵君</span>
 ，<span class="kindle-cn-underline">楚</span>
 有<span class="kindle-cn-underline">春申君</span>
 ，<span class="kindle-cn-underline">赵</span>
 有<span class="kindle-cn-underline">平原君</span>
 ，<span class="kindle-cn-underline">齐</span>
 有<span class="kindle-cn-underline">孟尝君</span>
 ，皆下士喜宾客以相倾。<span class="kindle-cn-underline">吕不韦</span>
 以<span class="kindle-cn-underline">秦</span>
 之强，羞不如，亦招致士，厚遇之，至食客三千人。是时诸侯多辩士，如<span class="kindle-cn-underline">荀卿</span>
 之徒，著书布天下。<span class="kindle-cn-underline">吕不韦</span>
 乃使其客人人著所闻，集论以为八览、六论、十二纪，二十馀万言。以为备天地万物古今之事，号曰<span class="kindle-cn-quxian">吕氏春秋</span>
 。布<span class="kindle-cn-underline">咸阳</span>
 市门，悬千金其上，延诸侯游士宾客有能增损一字者予千金。<br/>
<br/>
</p>
<p>
<span class="kindle-cn-underline">始皇帝</span>
 益壮，太后淫不止。<span class="kindle-cn-underline">吕不韦</span>
 恐觉祸及己，乃私求大阴人<span class="kindle-cn-underline">嫪毐</span>
 以为舍人，时纵倡乐，使<span class="kindle-cn-underline">毐</span>
 以其阴关桐轮而行，令太后闻之，以啗太后。太后闻，果欲私得之。<span class="kindle-cn-underline">吕不韦</span>
 乃进<span class="kindle-cn-underline">嫪毐</span>
 ，诈令人以腐罪告之。<span class="kindle-cn-underline">不韦</span>
 又阴谓太后曰：“可事诈腐，则得给事中。”<span class="kindle-cn-underline">太后</span>
 乃阴厚赐主腐者吏，诈论之，拔其须眉为宦者，遂得侍太后。太后私与通，绝爱之。有身，太后恐人知之，诈卜当避时，徙宫居<span class="kindle-cn-underline">雍</span>
 。<span class="kindle-cn-underline">嫪毐</span>
 常从，赏赐甚厚，事皆决于<span class="kindle-cn-underline">嫪毐</span>
 。<span class="kindle-cn-underline">嫪毐</span>
 家僮数千人，诸客求宦为<span class="kindle-cn-underline">缪毐</span>
 舍人千馀人。<br/>
<br/>
</p>
<p>
<span class="kindle-cn-underline">始皇</span>
 七年，<span class="kindle-cn-underline">庄襄王</span>
 母<span class="kindle-cn-underline">夏太后</span>
 薨。<span class="kindle-cn-underline">孝文王后</span>
 曰<span class="kindle-cn-underline">华阳太后</span>
 ，与<span class="kindle-cn-underline">孝文王</span>
 会葬<span class="kindle-cn-underline"><a id="page512"></a>
 寿陵</span>
 。<span class="kindle-cn-underline">夏太后</span>
 子<span class="kindle-cn-underline">庄襄王</span>
 葬<span class="kindle-cn-underline">芷阳</span>
 ，故<span class="kindle-cn-underline">夏太后</span>
 独别葬<span class="kindle-cn-underline">杜</span>
 东，曰“东望吾子，西望吾夫。后百年，旁当有万家邑”。<br/>
<br/>
</p>
<p>
<span class="kindle-cn-underline">始皇</span>
 九年，有告<span class="kindle-cn-underline">嫪毐</span>
 实非宦者，常与太后私乱，生子二人，皆匿之。与太后谋曰“王即薨，以子为后”。于是<span class="kindle-cn-underline">秦王</span>
 下吏治，具得情实，事连相国<span class="kindle-cn-underline">吕不韦</span>
 。九月，夷<span class="kindle-cn-underline">嫪毐</span>
 三族，杀太后所生两子，而遂迁太后于<span class="kindle-cn-underline">雍</span>
 。诸<span class="kindle-cn-underline">嫪毐</span>
 舍人皆没其家而迁之<span class="kindle-cn-underline">蜀</span>
 。王欲诛相国，为其奉先王功大，及宾客辩士为游说者众，王不忍致法。</p>
<p>
<span class="kindle-cn-underline">秦王</span>
 十年十月，免相国<span class="kindle-cn-underline">吕不韦</span>
 。及<span class="kindle-cn-underline">齐</span>
 人<span class="kindle-cn-underline">茅焦</span>
 说<span class="kindle-cn-underline">秦王</span>
 ，<span class="kindle-cn-underline">秦王</span>
 乃迎太后于<span class="kindle-cn-underline">雍</span>
 ，归复<span class="kindle-cn-underline">咸阳</span>
 ，而出<span class="kindle-cn-underline">文信侯</span>
 就国<span class="kindle-cn-underline">河南</span>
 。</p>
<p>岁馀，诸侯宾客使者相望于道，请<span class="kindle-cn-underline">文信侯</span>
 。<span class="kindle-cn-underline">秦王</span>
 恐其为变，乃赐<span class="kindle-cn-underline">文信侯</span>
 书曰：“君何功于<span class="kindle-cn-underline">秦</span>
 ？<span class="kindle-cn-underline">秦</span>
 封君<span class="kindle-cn-underline">河南</span>
 ，食十万户。君何亲于<span class="kindle-cn-underline">秦</span>
 ？号称仲父。其与家属徙处<span class="kindle-cn-underline">蜀</span>
 ！”<span class="kindle-cn-underline">吕不韦</span>
 自度稍侵，恐诛，乃饮酖而死。<span class="kindle-cn-underline">秦王</span>
 所加怒<span class="kindle-cn-underline">吕不韦</span>
 、<span class="kindle-cn-underline">嫪毐</span>
 皆已死，乃皆复归<span class="kindle-cn-underline">嫪毐</span>
 舍人迁<span class="kindle-cn-underline">蜀</span>
 者。</p>
<p>
<span class="kindle-cn-underline">始皇</span>
 十九年，太后薨，谥为<span class="kindle-cn-underline">帝太后</span>
 ，与<span class="kindle-cn-underline">庄襄王</span>
 会葬<span class="kindle-cn-underline">茝阳</span>
 。<br/>
<br/>
</p>
<p>
<span class="kindle-cn-underline">太史公</span>
 曰：<span class="kindle-cn-underline">不韦</span>
 及<span class="kindle-cn-underline">嫪毐</span>
 贵，封号<span class="kindle-cn-underline">文信侯</span>
 。人之告<span class="kindle-cn-underline">嫪毐</span>
 ，<span class="kindle-cn-underline">毐</span>
 闻之。<span class="kindle-cn-underline">秦王</span>
 验左右，未发。上之<span class="kindle-cn-underline">雍</span>
 郊，<span class="kindle-cn-underline">毐</span>
 恐祸起，乃与党谋，矫太后玺发卒以反<span class="kindle-cn-underline">蕲年宫</span>
 。发吏攻<span class="kindle-cn-underline">毐</span>
 ，<span class="kindle-cn-underline">毐</span>
 败亡走，追斩之<span class="kindle-cn-underline">好畤</span>
 ，遂灭其宗。而<span class="kindle-cn-underline">吕不韦</span>
 由此绌矣。<span class="kindle-cn-underline">孔子</span>
 之所谓“闻”者，其<span class="kindle-cn-underline">吕子</span>
 乎？</p>
</div>
</body>
</html>
